<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_02a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/கரந்தைப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9b92</Short_URL>
   <Result>
      <Chapter_Title>துறைகள்</Chapter_Title>
      <cUttiram>2</cUttiram>
      <lg>
         <line>கதமலி கரந்தை கரந்தை யரவம்</line>
         <line>அதரிடைச் செலவே யரும்போர் மலைதல்</line>
         <line>புண்ணொடு வருதல் போர்க்களத் தொழிதல்</line>
         <line>ஆளெறி பிள்ளை பிள்ளைத் தெளிவே</line>
         <line>பிள்ளை யாட்டொடு கையறு நிலையே</line>
         <line>நெடுமொழி கூறல் பிள்ளைப் பெயர்ச்சி</line>
         <line>வேத்தியன் மலிபே மிகுகுடி நிலையென</line>
         <line>அருங்கலை யுணர்ந்தோ ரவைபதி னான்கும்</line>
         <line>கரந்தையுங் கரந்தைத் துறையு மென்ப.</line>
      </lg>
      <p>கரந்தைத் திணை</p>
      <ol>
         <li>கரந்தை</li>
         <li>கரந்தை யரவம்</li>
         <li>அதரிடைச் செலவு</li>
         <li>போர் மலைதல்</li>
         <li>புண்ணொடு வருதல்</li>
         <li>போர்க்களத்து ஒழிதல்</li>
         <li>ஆளெறி பிள்ளை</li>
         <li>பிள்ளைத் தெளிவு</li>
         <li>பிள்ளையாட்டு</li>
         <li>கையறு நிலை</li>
         <li>நெடுமொழி கூறல்</li>
         <li>பிள்ளைப் பெயர்ச்சி</li>
         <li>வேத்தியன் மலிபு</li>
         <li>குடிநிலை</li>
      </ol>
      <p>என்று 14 துறைகளைக் கொண்டது.</p>
      <p>எண்- துறைகள் - நிலைகள்</p>
      <p>1)கரந்தை,கரந்தை அரவம், அதரிடைச் செலவு. ----ஆநிரையை மீட்க செல்லல்.</p>
      <p>2)போர் மலைதல், புண்ணோடு வருதல்,போர்களத்து ஒழிதல் ------போரும் விளைவும்</p>
      <p>3)ஆளெறி பிள்ளை,பிள்ளைத் தெளிவு, பிள்ளையாட்டு. -----இளைஞர் சிறப்பு.</p>
      <p>4)கையறு நிலை,நெடுமொழிக் கூறல்,பிள்ளைப் பெயர்ச்சி. ------ போர்நிகழ்ச்சி</p>
      <p>5)வேத்தியல் மலிபு,குடிநிலை.-----மன்னர் பெருமையும் வீரர்சிறப்பும்</p>
      <rank>22</rank>
      <title>கரந்தை</title>
      <lg>
         <line>மலைத்தெழுந்தோர் மறஞ்சாயத்</line>
         <line>தலைக்கொண்ட நிரைபெயர்த்தன்று. - கொளு</line>
      </lg>
      <urai>போரிட்டவர் மறம் சாய</urai>
      <urai>கவர்ந்து சென்ற ஆனிரைகளை மீட்பது</urai>
      <lg>
         <line>அழுங்கனீர் வையகத் தாருயிரைக் கூற்றம்</line>
         <line>விழுங்கியபின் வீடுகொண் டற்றாற் – செழுங்குடிகள்</line>
         <line>தாரார் கரந்தை தலைமலைந்து தாங்கோடல்</line>
         <line>நேரார்கைக் கொண்ட நிரை.</line>
      </lg>
      <urai>கூற்றம் கொண்ட உயிர் வீடு பேறு பெறுவது போல</urai>
      <urai>கரந்தைப் பூ மாலை அணிந்துகொண்டு</urai>
      <urai>கவர்ந்து சென்ற ஆனிரைகளைக் குடிமக்கள் மீட்டனர்</urai>
      <rank>23</rank>
      <title>கரந்தையரவம்</title>
      <lg>
         <line>நிரைகோள் கேட்டுச் செய்தொழி லொழிய</line>
         <line>விரைவனர் குழூஉம் வகையுரைத் தன்று. - கொளு</line>
      </lg>
      <urai>ஆனிரை கவர்ந்து செல்லப்பட்டதை கேட்டு,</urai>
      <urai>செய்யும் தொழிலை விட்டுவிட்டு,</urai>
      <urai>விரைந்து ஒன்று கூடல்</urai>
      <lg>
         <line>காலார் கழலார் கடுஞ்சிலையார் கைக்கொண்ட</line>
         <line>வேலார் வெருவந்த தோற்றத்தார் – காலன்</line>
         <line>கிளர்ந்தாலும் போல்வார் கிணைப்பூசல் கேட்டே</line>
         <line>உளர்ந்தார் நிரைப்பெயர்வு முண்டு.</line>
      </lg>
      <urai>காலில் வீரக்கழல், கையில் வில்,, வேல் கொண்டோர் அச்சம் தரும் தோற்றத்தராய், வெட்சியார் முழங்கிய கிணை ஒலி கேட்டு திரண்டனர். இவர்கள் ஆனிரையைப் பெயர்த்து மீட்டு வருவர் எனத் தெரிகிறது.</urai>
      <rank>24</rank>
      <title>அதரிடைச் செலவு</title>
      <lg>
         <line>ஆற்றா ரொழியக் கூற்றெனச் சினைஇப்</line>
         <line>போற்றார் போகிய நெறியிடை யேகின்று.</line>
      </lg>
      <urai>போரிட மாட்டாதவர் விலகிக்கொள்ள, பிற மறவர், ஆனிரைகளை மீட்பதற்காக, கவர்ந்து சென்ற அதே வழியில் செல்லல்</urai>
      <lg>
         <line>சங்குங் கருங்கோடுந் தாழ்பீலிப் பல்லியமும்</line>
         <line>எங்கும் பறையோ டெழுந்தார்ப்ப- வெங்கல்</line>
         <line>அழற்சுரந் தாம்படர்ந்தா ரான்சுவட்டின் மேலே</line>
         <line>நிழற்கதிர்வேன் மின்ன நிரைத்து.</line>
      </lg>
      <urai>சங்கு, கொம்பு, பல ஒலிக்கருவிகள் - பறை முழங்க</urai>
      <urai>சுரத்தில் ஆனிரைகள் சென்ற அடிச்சுவட்டைப் பின்பற்றி</urai>
      <urai>மின்னும் வேலுடன் சென்றனர்</urai>
      <rank>25</rank>
      <title>போர்மலைதல்</title>
      <lg>
         <line>வெட்சி யாரைக் கண்ணுற்று வளைஇ</line>
         <line>உட்குவரத் தாக்கி யுறழ்செருப் புரிந்தன்று. - கொளு</line>
      </lg>
      <urai>ஆனிரை கவர்ந்து சென்ற வெட்சியாளரைக் கண்டு</urai>
      <urai>அவர்களை வளைத்து</urai>
      <urai>அவர்கள் அஞ்சுமாறு போரிடல்</urai>
      <lg>
         <line>புலிக்கணமுஞ் சீயமும் போர்க்களிறும் போல்வார்</line>
         <line>வலிச்சினமு மானமுந் தேசும் – ஒலிக்கும்</line>
         <line>அருமுனை வெஞ்சுரத் தான்பூசற் கோடிச்</line>
         <line>செருமலைந்தார் சீற்றஞ் சிறந்து.</line>
      </lg>
      <urai>புலிக்கூட்டம், சிங்கம், யானை ஆகியவை</urai>
      <urai>தாக்கிக்கொள்வது போல</urai>
      <urai>சினம், தன்மானம், புகழ் ஆகியவற்றுக்காகப்</urai>
      <urai>போரிட்டனர்</urai>
      <rank>26</rank>
      <title>புண்ணொடு வருதல்</title>
      <lg>
         <line>மண்ணோடு புகழ்நிறீஇப்</line>
         <line>புண்ணோடுதான் வந்தன்று. -கொளு</line>
      </lg>
      <urai>தன் மண்ணின் புகழைக் காப்பாற்றி,</urai>
      <urai>விழுப்புண்ணோடு திரும்புதல்</urai>
      <lg>
         <line>வெங்குருதி மல்க விழுப்புண் ணுகுதொறூஉம்</line>
         <line>இங்குலிகஞ் சோரும் வரையேய்க்கும் – பைங்கண்</line>
         <line>இனம்போக்கி நின்றா ரிகல்வாட்டி வேந்தன்</line>
         <line>மனம்போல வந்த மகன்.</line>
      </lg>
      <urai>வேந்தன் விருப்பப்படி</urai>
      <urai>வெற்றியுடன் திரும்பிய மகன்</urai>
      <urai>மலையில் அரக்கு வழிவது போல</urai>
      <urai>மார்புப் புண்ணில் குருதி வழியத்</urai>
      <urai>தோன்றினான்</urai>
      <rank>27</rank>
      <title>போர்க்களத் தொழிதல்</title>
      <lg>
         <line>படைக்கோடா விறன்மறவரைக்</line>
         <line>கடைக்கொண்டு களத்தொழிந்தன்று. - கொளு</line>
      </lg>
      <urai>குதிரைப் படைக்கருவி இல்லாத நடைமறவரைத் தாக்கியதால்</urai>
      <urai>அவன் கடைசி வரையில் போராடிப்</urai>
      <urai>போர்க் களத்திலேயே ஒழிதல்</urai>
      <lg>
         <line>உரைப்பி னதுவியப்போ வொன்னார்கைக் கொண்ட</line>
         <line>நிரைப்பின் நெடுந்தகை சென்றான்- புரைப்பின்</line>
         <line>றுளப்பட்ட வாயெல்லா மொள்வாள் கவரக்</line>
         <line>களப்பட்டான் றோன்றான் கரந்து.</line>
      </lg>
      <urai>சொன்னால் அது வியப்போ</urai>
      <urai>பகைவர் கைக்கொண்ட ஆனிரையை மீட்டுக்கொண்டு வந்த நெடுந்தகை</urai>
      <urai>வாளால் தாக்கப்பட்டுப் போர்க்களத்தில் மாண்டான்</urai>
      <rank>28</rank>
      <title>ஆளெறி பிள்ளை</title>
      <lg>
         <line>வருவாரை யெதிர்விலக்கி</line>
         <line>ஒருதானாகி யாளெறிந்தன்று. - கொளு</line>
      </lg>
      <urai>தாக்க வருபவரை விலக்கித்</urai>
      <urai>தனி ஒருவனாக ஆள்மறவரைக் கொல்லல்</urai>
      <lg>
         <line>பிள்ளை கடுப்பப் பிணம்பிறங்க வாளெறிந்து</line>
         <line>கொள்ளைகோ ளாயந் தலைக்கொண்டார் – எள்ளிப்</line>
         <line>பொருதழிந்து மீளவும் பூங்கழலான் மீளான்</line>
         <line>ஒருதனியே நின்றா னுளன்.</line>
      </lg>
      <urai>ஆண்பிள்ளை போல்</urai>
      <urai>போர்மறவர் பலரைப் பிணமாக்கித்</urai>
      <urai>தனியே போரிட்டான்</urai>
      <rank>29</rank>
      <title>பிள்ளைத் தெளிவு</title>
      <lg>
         <line>கண்மகிழ்ந்து துடிவிம்மப்</line>
         <line>புண்மகிழ்ந்து புகன்றாடின்று.</line>
      </lg>
      <urai>பகைவரை வென்ற மறவன்</urai>
      <urai>துடி முழக்கத்துடன்</urai>
      <urai>போர்க்களத்தில் மகிழ்வுடன் ஆடியது</urai>
      <lg>
         <line>மேவா ருயிருணங்க மேன்முடித்த பிள்ளையன்</line>
         <line>பூவா ளுறைகழியாப் போர்க்களத் – தோவான்</line>
         <line>துடியிரட்டி விம்மத் தொடுகழலார் முன்னின்</line>
         <line>றடியிரட்டித் திட்டாடு மாட்டு.</line>
      </lg>
      <urai>பகைவர் மாயும்படி முடித்து வைத்த பிள்ளை</urai>
      <urai>தன் வாளைச் சுழற்றிக்கொண்டு</urai>
      <urai>போர்களத்தில்</urai>
      <urai>துடி முழக்கும் ஓசைக்கு ஏற்ப ஆடினான்</urai>
      <rank>30</rank>
      <title>பிள்ளையாட்டு</title>
      <lg>
         <line>கூடலர்குடர் மாலைசூட்டி</line>
         <line>வேறிரித்து விரும்பியாடின்று.</line>
      </lg>
      <urai>பகைவர் குடலை வேலில் தூக்கிக்கொண்டு மறவன் மகிழ்வுடன் ஆடல்</urai>
      <lg>
         <line>மாட்டிய பிள்ளை மறவர் நிறந்திறந்து</line>
         <line>கூட்டிய வெஃகங் குடர்மாலை – சூட்டியபின்</line>
         <line>மாறிரியர் சீறி நுடங்குவான் கைக்கொண்ட</line>
         <line>வேறிரிய விம்முந் துடி.</line>
      </lg>
      <urai>பகைவர் மார்பில் பாய்ச்சிய வேலில் பகைவர் குடலை மாட்டிக்கொண்டு மறவன் ஆடும்போது</urai>
      <urai>பாணர் துடியை முழக்கினர்</urai>
      <rank>31</rank>
      <title>கையறுநிலை</title>
      <lg>
         <line>வெருவரும் வாளமர் விளிந்தோற் கண்டு</line>
         <line>கருவி மாக்கள் கையற வுரைத்தன்று.</line>
      </lg>
      <urai>வாள் போரில் மாண்டவர் பற்றி அவர்களது உறவிர்களிடம் தன் இரங்கலைப் பரிமாறிக் கொள்ளல்</urai>
      <lg>
         <line>நாப்புலவர் சொன்மாலை நண்ணார் படையுழக்கித்</line>
         <line>தாப்புலி யொப்பத் தலைக்கொண்டான் – பூப்புனையும்</line>
         <line>நற்குலத்துட் டோன்றிய நல்லிசையாழ்த் தொல்புலவீர்</line>
         <line>கற்கொலோ சோர்ந்திலவெங் கண்.</line>
      </lg>
      <urai>புலவர் பாராட்டும்படி</urai>
      <urai>போர்களத்தில் பகைவரை வென்றவன் புகழை</urai>
      <urai>அவன் குலத்தவர்களிடம்</urai>
      <urai>பாணன் யாழ் மீட்டிப் பாடினான்</urai>
      <rank>32</rank>
      <title>நெடுமொழி கூறல் .</title>
      <lg>
         <line>மன்மேம் பட்ட மதிக்குடை யோற்குத்</line>
         <line>தன்மேம் பாடு தானெடுத் துரைத்தன்று. - கொளு</line>
      </lg>
      <urai>அரசன் முன்னர் போர்மறவன் தன் மேம்பாட்டை எடுத்துரைத்தல்</urai>
      <lg>
         <line>ஆளமர் வெள்ளம் பெருகி னதுவிலக்கி</line>
         <line>வாளொடு வைகுவேன் யானாக – நாளும்</line>
         <line>கழிமகிழ் வென்றிக் கழல்வெய்யோ யீயப்</line>
         <line>பிழிமகி ழுண்பார் பிறர்.</line>
      </lg>
      <urai>வெற்றி விரும்பும் வேந்தனே</urai>
      <urai>ஆள் வெள்ளம் பெருகித் தாக்கினால்</urai>
      <urai>அதனை விலக்கி என் வாளால் தாக்குவேன்</urai>
      <urai>மற்றவர்கள்</urai>
      <urai>பழத்தில் பிழிந்த ‘மகிழ்’ தேறலை உண்பர்</urai>
      <rank>33</rank>
      <title>பிள்ளைப் பெயர்ச்சி</title>
      <lg>
         <line>போர்தாங்கிப் புள்விலங்கியோனைத்</line>
         <line>தார்வேந்தன் றலையளித்தன்று. - கொளு</line>
      </lg>
      <urai>பகைவர் போரை எதிர்த்து நின்று</urai>
      <urai>புள் நிமித்தத்தை வென்றவனுக்கு</urai>
      <urai>வேந்தன் பரிசு வழங்கிப் பாராட்டல்</urai>
      <lg>
         <line>பிணங்கமருட் பிள்ளை பெயர்ப்பப் பெயரா</line>
         <line>தணங்கஞர்செய் தானெறித னோக்கி – வணங்காச்</line>
         <line>சிலையளித்த தோளான் சினவிடலைக் கன்றே</line>
         <line>தலையளித்தான் றண்ணடையுந் தந்து.</line>
      </lg>
      <urai>பிணங்கும் போர்</urai>
      <urai>ஆண்பிள்ளையாக அவன் வென்று பெயர்ந்தான்</urai>
      <urai>அணங்கு போல் போரிட்டான்</urai>
      <urai>இதனை அறிந்த அரசன் அவனை வணங்கினான்</urai>
      <urai>அரசன் மலை போன்ற தோளான்</urai>
      <urai>வென்ற சினவிடை தலைலில் விருதுப் பூ சூட்டித்</urai>
      <urai>தண்ணடை நிலங்களையும் வழங்கினான்</urai>
      <rank>34</rank>
      <title>வேத்தியன் மலிபு</title>
      <lg>
         <line>தோள்வலிய வயவேந்தனை</line>
         <line>வாள்வலிமறவர் சிறப்புரைத்தன்று.</line>
      </lg>
      <urai>தோளாற்றல் மிக்க வேந்தனின் சிறப்பினை வாள் மறவர்கள் சிறப்பித்துப் போற்றுதல்</urai>
      <lg>
         <line>அங்கையு ணெல்லி யதன்பய மாதலாற்</line>
         <line>கொங்கலர் தாரான் குடைநிழற்கீழ்த் – தங்கிச்</line>
         <line>செயிர்வழங்கும் வாளமருட் சென்றடையார் வேல்வாய்</line>
         <line>உயிர்வழங்கும் வாழ்க்கை யுறும்.</line>
      </lg>
      <urai>உள்ளங்கை நெல்லிப் பழம் போல உதவுபவன் அரசன்</urai>
      <urai>அவன் குடை நிழலில் வாழ்கிறோம்</urai>
      <urai>நாம் போருக்குச் செல்லவில்லை</urai>
      <urai>போர்த்தாக்குலைத் தடுத்து நமக்கு உயிர் வழங்கியிருக்கிறான்</urai>
      <urai>என்று மக்கள் மன்னனைப் போற்றினர்</urai>
      <rank>35</rank>
      <title>குடிநிலை</title>
      <lg>
         <line>மண்டிணி ஞாலத்துத் தொன்மையு மறனும்</line>
         <line>கொண்டுபிற ரறியுங் குடிவர வுரைத்தன்று.</line>
      </lg>
      <urai>உலகில் தொன்மையும், மறமும் கொண்டு விளங்கிய குடி வழிவழியாக வரும் சிறப்பினை எடுத்துரைத்தது</urai>
      <lg>
         <line>பொய்யகல நாளும் புகழ்விளைத்த லென்வியப்பாம்</line>
         <line>வையகம் போர்த்த வயங்கொலிநீர் – கையகலக்</line>
         <line>கற்றோன்றி மண்டோன்றாக் காலத்தே வாளோடு</line>
         <line>முற்றோன்றி மூத்த குடி.</line>
      </lg>
      <urai>உலகில் உணவுக்காக, கிழங்கு முதலானவற்றைக் கல்லி (தோண்டி) எடுத்து உண்ணும் காலம் தோன்றி</urai>
      <urai>உழுது உண்ணும் மண் தோன்றாத காலத்திலிருந்தே</urai>
      <urai>கையில் வாளுடன்</urai>
      <urai>முன்னே தோன்றிய</urai>
      <urai>மூத்த குடிமக்கள் இவர்கள்</urai>
      <urai>இவர்கள் மன்னனுக்குப் புகழ் வ்விளைவிப்பதில் என்ன வியப்பு</urai>
      <p>இரண்டாவது கரந்தைப்படலம் முற்றிற்று.</p>
   </Result>
</wiki_Treatment>
