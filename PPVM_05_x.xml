<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_05a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/நொச்சிப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9c9a</Short_URL>
   <Result>
      <p>ஐந்தாவது</p>
      <Chapter_Title>நொச்சிப்படலம்</Chapter_Title>
      <cUttiram>5</cUttiram>
      <lg>
         <line>நுவலருங் காப்பி னொச்சி யேனை</line>
         <line>மறனுடைப் பாசி யூர்ச்செரு வென்றா</line>
         <line>செருவிடை வீழ்த றிண்பரி மறனே</line>
         <line>எயிலது போரே யெயிறனை யழித்தல்</line>
         <line>அழிபடை தாங்கன் மகண்மறுத்து மொழிதலென</line>
         <line>எச்ச மின்றி யெண்ணிய வொன்பதும்</line>
         <line>நொச்சித் திணையுந் துறையு மாகும்.</line>
      </lg>
      <ol>
         <li>நொச்சி</li>
         <li>மறனுடைப் பாசி</li>
         <li>ஊர்ச்செரு</li>
         <li>செருவிடை வீழ்தல்</li>
         <li>குதிரை மறன்</li>
         <li>எயிற்போர்</li>
         <li>எயில்தனை அழித்தல்</li>
         <li>அழிபடை தாங்கல்</li>
         <li>மகள் மறுத்து மொழிதல்</li>
      </ol>
      <p>என நொச்சி 9 துறைகளைக் கொண்டது</p>
      <rank>86</rank>
      <title>நொச்சி</title>
      <lg>
         <line>ஏப்புழை ஞாயி லேந்துநிலை யரணம்</line>
         <line>காப்போர் சூடிய பூப்புகழ்ந் தன்று. - கொளு</line>
      </lg>
      <urai>கோட்டையைக் காப்போர் சூடிய பூ பற்றிக் கூறுவது நொச்சித் துறை</urai>
      <lg>
         <line>ஆடரவம் பூண்டா னழலுணச் சீறிய</line>
         <line>கூடரணங் காப்போர் குழாம்புரையச் – சூடினார்</line>
         <line>உச்சி மதி வழங்கு மோங்கு மதில்காப்பான்</line>
         <line>நொச்சி நுதிவே லவர்.</line>
      </lg>
      <urai>பகைவர் சீறி வரும்போது கோட்டையைக் காப்பதற்காக வேல்வீரன் நொச்சிப் பூவைச் சூடிக்கொண்டான்</urai>
      <rank>87</rank>
      <title>மறனுடைப் பாசி</title>
      <lg>
         <line>மறப்படை மறவேந்தர்</line>
         <line>துறக்கத்துச் செலவுரைத்தன்று. - கொளு</line>
      </lg>
      <urai>பரந்து தாக்க வந்தவர் துறக்கம் செல்ல அனுப்பியது</urai>
      <lg>
         <line>பாயினார் மாயும் வகையாற் பலகாப்பும்</line>
         <line>ஏயினா ரேய விகன்மறவர் – ஆயினார்</line>
         <line>ஒன்றி யவரற வூர்ப்புலத்துத் தார்தாங்கி</line>
         <line>வென்றி யமரர் விருந்து.</line>
      </lg>
      <urai>கோட்டைக்கு வெளியில் பரந்து நிற்கும் மறவரைத் தாக்கி,</urai>
      <urai>அமரர்க்கு விருந்தாக்கினர்</urai>
      <rank>88</rank>
      <title>ஊர்ச்செரு</title>
      <lg>
         <line>அருமிளையொடு கிடங்கழியாமைச்</line>
         <line>செருமலைந்த சிறப்புரைத்தன்று.</line>
      </lg>
      <lg>
         <line>வளையும் வயிரு மொலிப்பவாள் வீசி</line>
         <line>இளையுங் கிடங்குஞ் சிதையத் – தளைபரிந்த</line>
         <line>நோனார் படையிரிய நொச்சி விறன்மறவர்</line>
         <line>ஆனா ரமர்விலக்கி யார்ப்பு.</line>
      </lg>
      <rank>89</rank>
      <title>செருவிடை வீழ்தல்</title>
      <lg>
         <line>ஆழ்ந்துபடு கிடங்கோ டருமிளை காத்து</line>
         <line>வீழ்ந்த வேலோர் விறன்மிகுத் தன்று. -கொளு</line>
      </lg>
      <urai>மிளைக் காட்டையும் அகழியையும் காத்து நின்றவன்</urai>
      <urai>போரில் வீழ்ந்த செய்தியைச் சொல்வது</urai>
      <lg>
         <line>ஈண்டரில் சூழ்ந்த விளையு மெரிமலர்க்</line>
         <line>காண்டகு நீள்கிடங்குங் காப்பாராய் – வேண்டார்</line>
         <line>மடங்க லனைய மறவேலோர் தத்தம்</line>
         <line>உடம்பொடு காவ லுயிர்.</line>
      </lg>
      <urai>புதர் மிகுந்த காவல் காட்டையும்</urai>
      <urai>கிடங்கையும்</urai>
      <urai>காத்து நின்ற மறவேலோன்</urai>
      <urai>தன் உடம்பையும் உயிரையும் அதற்காகக் கொடுத்தான்</urai>
      <rank>90</rank>
      <title>குதிரைமறம்</title>
      <lg>
         <line>ஏமாண்ட நெடும்புரிசை</line>
         <line>வாமானது வகையுரைத்தன்று. - கொளு</line>
      </lg>
      <urai>கோட்டையைக் காக்கும் குதிரைவீரன் திறம் பற்றிப் பேசுவது</urai>
      <lg>
         <line>தாங்கன்மின் றாங்கன்மின் றானை விறன்மறவிர்</line>
         <line>ஓங்கன் மதிலு ளொருதனியா – ஞாங்கர்</line>
         <line>மயிரணியப் பொங்கி மழைபோன்று மாற்றார்</line>
         <line>உயிருணிய வோடி வரும்.</line>
      </lg>
      <urai>தாங்க மாட்டீர்கள்</urai>
      <urai>அந்தக் குதிரை வீரன்</urai>
      <urai>உங்கள் உயிரைக் கொல்ல வருகிறான்</urai>
      <rank>91</rank>
      <title>எயிற்போர்</title>
      <lg>
         <line>அயிற்படையி னரண்காக்கும்</line>
         <line>எயிற்படைஞ ரிகன்மிகுத்தன்று. - கொளு</line>
      </lg>
      <urai>வேல் படையை வைத்துப்பவண்டு அரணைக் காக்கும் எயில்படை மறவர்களின் போர் பற்றிக் கூறுவது</urai>
      <lg>
         <line>மிகத்தாய செங்குருதி மேவரு மார்பின்</line>
         <line>உகத்தா முயங்கியக் கண்ணும் – அகத்தார்</line>
         <line>புறத்திடைப் போதந் தடல்புரிந்தார் பொங்கி</line>
         <line>மறத்திடை மானமேற் கொண்டு.</line>
      </lg>
      <urai>தம் மார்பில் செங்குருதி வழியத் தாக்கியபோதும்</urai>
      <urai>கோட்டைக்கு உள்ளிருந்து வெளியில் வந்து</urai>
      <urai>பகைவரைத் தாக்கி அந்த மறவன் போரிடுகிறான்</urai>
      <rank>92</rank>
      <title>எயிறனையழித்தல்</title>
      <lg>
         <line>துணிவுடைய தொடுகழலான்</line>
         <line>அணிபுரிசை யழிவுரைத்தன்று. - கொளு</line>
      </lg>
      <urai>துணிவு கொண்ட தொடுகழலானின் அழகிய கோட்டையின் அழிவு நிலை பற்றிக் கூறுவது</urai>
      <lg>
         <line>அகத்தன வார்கழ னோன்றா ளரணின்</line>
         <line>புறத்தன போரெழிற் றிண்டோள் – உறத்தழீஇத்</line>
         <line>தோட்குரிமை பெற்ற துணைவளையார் பாராட்ட</line>
         <line>வாட்குரிசில் வானுலகி னான்</line>
      </lg>
      <urai>கோட்டையின் உள்ளே இருக்கும் வீரன்</urai>
      <urai>வெளியில் வந்து வாளால் தாக்கிப் போரிட்டபோது</urai>
      <urai>அவனது மனைவி பாராட்டும்படி விண்ணுலகு அடைந்தான்</urai>
      <rank>93</rank>
      <title>அழிபடை தாங்கல்</title>
      <lg>
         <line>இழிபுடன் றிகல்பெருக</line>
         <line>அழிபடை யரண்காத்தன்று. - கொளு</line>
      </lg>
      <urai>எண்ணிக்கையில் குறைந்தவராக இருந்தாலும்</urai>
      <urai>பெருகித் தாக்கும் பகைவர்களிடமிருந்து</urai>
      <urai>தம் அரணைக் காப்பது</urai>
      <lg>
         <line>பரிசை பலகடந்து பற்றா ரெதிர்ந்தார்</line>
         <line>எரிசெ யிகலரணங் கொண்மார் – புரிசை</line>
         <line>அகத்தடி யுய்யாமை யஞ்சுடர்வா ளோச்சி</line>
         <line>மிகத்தடிந்தார் மேனின் றவர்.</line>
      </lg>
      <urai>பகைவர்கள் படைகள் பலவற்றை வென்றனர்</urai>
      <urai>போரிட்டுக்கொண்டு உள்ளே உள்ளே நுழையும்போது</urai>
      <urai>எயில் காப்போர் அவர்களை உள்ளே நுழைய விடாமல் காத்தனர்</urai>
      <rank>94</rank>
      <title>மகண்மறுத்து மொழிதல்</title>
      <lg>
         <line>வெம்முரணான் மகள்வேண்ட</line>
         <line>அம்மதிலோன் மறுத்துரைத்தன்று. - கொளு</line>
      </lg>
      <urai>மாறுபட்ட வேந்தன் மகளைத் தரும்படி வேண்ட</urai>
      <urai>மதில் காப்போன் மறுத்துக் கூறுதல்</urai>
      <lg>
         <line>ஒளிவான் மறவ ருருத்தெழுந் தும்பர்நாட்</line>
         <line>கள்வார் நறுங்கோதை காரணமாக் – கொள்வான்</line>
         <line>மருங்கெண்ணி வந்தார் மழகளிற்றின் கோடிக்</line>
         <line>கருங்கண்ணி வெண்கட்டிற் கால்.</line>
      </lg>
      <urai>மதிலகத்தானின் மகளைத் தரும்படி வேண்டி</urai>
      <urai>களிற்றின் மேல் வந்து தாக்கியபோது</urai>
      <urai>மகளைத் தர மறுத்துச் சினத்துடன் போரிட்டான்</urai>
      <p>ஐந்தாவது நொச்சிப்படலம் முற்றிற்று.</p>
   </Result>
</wiki_Treatment>
