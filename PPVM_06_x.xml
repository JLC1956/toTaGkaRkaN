<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_06a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/உழிஞைப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9c99</Short_URL>
   <Result>
      <p>ஆறாவது</p>
      <Chapter_Title>உழிஞைப்படலம்</Chapter_Title>
      <cUttiram>6</cUttiram>
      <lg>
         <line>உழிஞை யோங்கிய குடைநாட் கோளே</line>
         <line>வாணாட் கோளே முரச வுழிஞை</line>
         <line>கொற்ற உழிஞையோ டரச உழிஞை</line>
         <line>கந்தழி யென்றா முற்றுழி ஞையே</line>
         <line>காந்தள் புறத்திறை யாரெயி லுழிஞை</line>
         <line>அருந்தோ லுழிஞை குற்றுழி ஞையொடு</line>
         <line>கோட்புறத் துழிஞை பாசி நிலையே</line>
         <line>ஏணி நிலையே யிலங்கெயிற் பாசி</line>
         <line>முதுவுழி ஞையே முந்தகத் துழிஞை</line>
         <line>முற்று முதிர்வே யானைக்கைக் கோளே</line>
         <line>வேற்றுப்படை வரவே யுழுதுவித் திடுதல்</line>
         <line>வாண்மண்ணு நிலையே மண்ணுமங் கலமே</line>
         <line>மகட்பா லிகலே திறைகொண்டு பெயர்தல்</line>
         <line>அடிப்பட விருத்த றொகைநிலை யுளப்பட</line>
         <line>இழுமென் சீர்த்தி இருபத் தொன்பதும்</line>
         <line>உழிஞை யென்மனா ருணர்த்திசி னோரே.</line>
      </lg>
      <ol>
         <li>உழிஞை</li>
         <li>குடைநாட்கோள்</li>
         <li>வாள்நாட்கோள்</li>
         <li>முரசவுழிஞை</li>
         <li>கொற்ற உழிஞை</li>
         <li>அரச உழிஞை</li>
         <li>கந்தழி</li>
         <li>முற்றுழிஞை</li>
         <li>காந்தள்</li>
         <li>புறத்திறை</li>
         <li>ஆரெயில் உழிஞை</li>
         <li>தோல் உழிஞை</li>
         <li>குற்றுழிஞை</li>
         <li>புறத்துழிஞை</li>
         <li>பாசிநிலை</li>
         <li>ஏணிநிலை</li>
         <li>எயிற்பாசி</li>
         <li>முதுவுழிஞை</li>
         <li>அகத்துழிஞை</li>
         <li>முற்றுமுதிர்வு</li>
         <li>யானைக்கைக்கோள்</li>
         <li>வேற்றுப்படை வரவு</li>
         <li>உழுதுவித்திடுதல்</li>
         <li>வாண்மண்ணுநிலை</li>
         <li>மண்ணுமங்கலம்</li>
         <li>மகட்பால் இகல்</li>
         <li>திறைகொண்டு பெயர்தல்</li>
         <li>அடிப்படவிருத்தல்</li>
         <li>தொகைநிலை</li>
      </ol>
      <p>என்று 29 துறைகளைக் கொண்டது உழிஞைத்திணை</p>
      <rank>95</rank>
      <title>உழிஞை</title>
      <lg>
         <line>முடிமிசை யுழிஞை சூடி யொன்னார்</line>
         <line>கொடி நுடங் காரெயில்கொளக்கரு தின்று. - கொளு</line>
      </lg>
      <urai>உழிஞைப் பூவைத் தலையில் அணிந்துகொண்டு பகைவரின் கோட்டையைக் கைப்பற்றக் கருதுதல்</urai>
      <lg>
         <line>உழஞை முடிபுனைந் தொன்னாப்போர் மன்னர்</line>
         <line>விழுமதில் வெல்களிறு பாயக் – கழிமகிழ்</line>
         <line>வெய்தாரு மெய்தி யிசை நுவலுஞ் சீர்த்தியனே</line>
         <line>கொய்தார மார்பினெங் கோ.</line>
      </lg>
      <urai>உழிஞைப் பூவைத் தலையில் சூடிக்கொண்டு</urai>
      <urai>பகைவர் மதிலில் தன் யானை பாய</urai>
      <urai>என் அரசன் தன் தார்ப்படையை நடத்திச் சென்றான்</urai>
      <rank>96</rank>
      <title>குடைநாட்கோள்</title>
      <lg>
         <line>செற்றடையார் மதில்கருதிக்</line>
         <line>கொற்றவேந்தன் குடைநாட்கொண்டன்று. - கொளு</line>
      </lg>
      <urai>தன்னிடம் பணிவாக வந்தடையாத மன்னரின் மதில்லைக் கொள்ளக் கருதி</urai>
      <urai>வெற்றிவேந்தன் தன் குடையை நடத்தி விழாக் கொண்டாடுதல்</urai>
      <lg>
         <line>நெய்யணிக செவ்வே னெடுந்தேர் நிலைபுகுக</line>
         <line>கொய்யுமோ கொல்களிறு பண்விடுக – வையகத்து</line>
         <line>முற்றக் கடியரண மெல்லா முரணவிந்த</line>
         <line>கொற்றக் குடைநாட் கொள்</line>
      </lg>
      <urai>வேலுக்கு எண்ணெய் பூசுங்கள்</urai>
      <urai>தேரைப் பூட்டுங்கள்</urai>
      <urai>யானை போர் பண்ண விடுங்கள்</urai>
      <urai>என்று சொல்லி நம் வேந்தன் குடை நடத்தியதும்</urai>
      <urai>பிறர் கோட்டைகளின் பகைமை அவிழ்ந்தது</urai>
      <rank>97</rank>
      <title>வாணாட்கோள்</title>
      <lg>
         <line>கலந்தடையார் மதில்கருதி</line>
         <line>வலந்தருவா ணாட்கொண்டன்று - கொளு</line>
      </lg>
      <urai>பகைவர் மதிலைக் கைப்பற்றக் கருதி வெற்றி தரும் வாளுக்கு நாள்விழா நடத்துதல்</urai>
      <lg>
         <line>வாணாட் கொளலும் வழிமொழிந்து வந்தடையாப்</line>
         <line>பேணார் பிறைதொடும் பேமதிற் – பூணார்</line>
         <line>அணிகொள் வனமுலையா ராடரங்க மேறிப்</line>
         <line>பிணிகொள்பே யாடும் பெயர்த்து.</line>
      </lg>
      <urai>வேந்தன் பகைவர் மதிலைக் கொள்ளக் கருதித் தன் வாளுக்கு நாள்விழா கொண்டாடினான்</urai>
      <urai>அதனை அறிந்த பகைவர் மதில்மறவரின் மனைவியர் மன்றுக்கு வந்து அச்சத்தால் ஆடினர்</urai>
      <rank>98</rank>
      <title>முரச வுழிஞை</title>
      <lg>
         <line>பொன்புனை யுழிஞை சூடி மறியருந்தும்</line>
         <line>திண்பிணி முரச நிலையுரைத் தன்று. - கொளு</line>
      </lg>
      <urai>பகைவர் மதிலைக் கைப்பற்றக் கருதிய வேந்தன் உழிஞைப் பூவைச் சூடி</urai>
      <urai>முரசுக்கு நாள்விழா நடத்துதல்</urai>
      <lg>
         <line>கதிரோடை வெல்களிறு பாயக் கலங்கி</line>
         <line>உதிரா மதிலு முளகொல் – அதிருமால்</line>
         <line>பூக்கண் மலிதார்ப் புகழ்வெய்யோன் கோயிலுள்</line>
         <line>மாக்கண் முரச மழை.</line>
      </lg>
      <urai>புகழ் வெய்யோன் அரண்மனையில் முரசு மேகம் முழங்குகிறது</urai>
      <urai>அவன் யானையால் உதிர்க்கப்படாத மதிலும் இருக்குமா (இருக்காது)</urai>
      <rank>99</rank>
      <title>கொற்ற வுழிஞை</title>
      <lg>
         <line>அடையாதா ரரண் கொள்ளிய</line>
         <line>படையோடு பரந்தெழுந்தன்று. - கொளு</line>
      </lg>
      <urai>பகைவரின் அரணைக் கைப்பற்றப் படையுடன் பரந்து செல்லல்</urai>
      <lg>
         <line>வெள்வாட் கருங்கழற்கால் வெஞ்சுடர்வேற் றண்ணளியான்</line>
         <line>கொள்வான் கொடித்தானை கொண்டெழுந்தான் – நள்ளாதரர்</line>
         <line>அஞ்சுவரு வாயி லருமிளைக் குண்டகழி</line>
         <line>மிஞ்சிவரு ஞாயின் மதில்.</line>
      </lg>
      <urai>வெள்ளை வாள்</urai>
      <urai>கருமைக் கழல்</urai>
      <urai>வெய்ய வேல்</urai>
      <urai>இரக்கக் கொடை</urai>
      <urai>கொண்ட வேந்தன்</urai>
      <urai>பகைவரின் மதில்வாயில், மிளைக்காடு, ஆழமான அகழி ஞாயில் ஆகியவற்றைக் கொள்ளக் கருதி,</urai>
      <urai>கொடிப்படையுடன் புறப்பட்டான்</urai>
      <rank>100</rank>
      <title>அரச வுழிஞை</title>
      <lg>
         <line>தொழில்காவன் மலிந்தியலும்</line>
         <line>பொழில்கா வலன் புகழ்விளம்பின்று - கொளு</line>
      </lg>
      <urai>காவல்காட்டை விஞ்சிய காவலனின் புகழைச் சொல்லுதல்</urai>
      <lg>
         <line>ஊக்க முரண்மிகுதி யொன்றிய நற்சூழ்ச்சி</line>
         <line>ஆக்க மவன்க ணகலாவால் – வீக்கம்</line>
         <line>நகப்படா வென்றி நலமிகு தாராற்</line>
         <line>ககப்படா வில்லை யரண்</line>
      </lg>
      <urai>ஊக்கமும் சூழ்ச்சியும் அவனிடம் இருப்பதால்</urai>
      <urai>வேந்தனுக்கு அகப்படா அரண் இல்லை</urai>
      <rank>101</rank>
      <title>கந்தழி</title>
      <lg>
         <line>மாவுடைத்தார் மணிவண்ணன்</line>
         <line>சோவுடைத்த மறநுவலின்று. - கொளு</line>
      </lg>
      <urai>கந்து = காவல்-வலிமை</urai>
      <urai>மணிவண்ணன் ‘சோ’ என்னும் கோட்டையை அழித்த வரலாற்றைக் கூறி எழுச்சி பெறுதல்</urai>
      <lg>
         <line>அன்றெறிந் தானு மிவனா லரண்வலித்</line>
         <line>தின்றிவன் மாறா வெதிர்வார்யார் – என்றும்</line>
         <line>மடையார் மணிப்பூ ணடையாதார் மாரபிற்</line>
         <line>சுடராழி நின்றெரியச் சோ.</line>
      </lg>
      <urai>அன்று சோ என்னும் அரணைத் தன் ஆழியை வீசி வென்றவனும் இவன்தான்</urai>
      <urai>இன்று கோட்டையைக் கைப்பற்றப் போருக்கு எழுபவனும் அவன்தான்</urai>
      <rank>102</rank>
      <title>முற்றுழிஞை</title>
      <lg>
         <line>ஆடிய லவிர் சடாயான்</line>
         <line>சூடியபூச் சிறப்புரைத்தன்று. - கொளு</line>
      </lg>
      <urai>சடை விரித்து ஆடும் சிவன் பூவின் சிறப்பினை உரைத்தது</urai>
      <lg>
         <line>மயங்காத தார்ப்பெருமை மற்றறிவார் யாரே</line>
         <line>இயங்கரண் மூன்று மெரித்தான் – தயங்கிணர்ப்</line>
         <line>பூக்கொ ளிதழிப் புரிசெஞ் சடையானும்</line>
         <line>மாக்கொ ளுழிஞை மலைந்து.</line>
      </lg>
      <urai>இவன் உழிஞை சூடிப் போரிடுகிறான்</urai>
      <urai>முப்புரம் எரித்தவன் சூடிய இதழி (கொன்றை)ப் பூ போல அது இருக்கிறது</urai>
      <urai>இதன் பெருமையை உணரவல்லார் யார்</urai>
      <rank>103</rank>
      <title>காந்தள்</title>
      <lg>
         <line>கருங்கடலுண் மாத்தடிந்தான்</line>
         <line>செழுங்காந்தட் சிறப்புரைத்தன்று. - கொளு</line>
      </lg>
      <urai>கருங்கடலில் சூரபன்மாவைக் கொன்ற முருகன் சூடிய காந்தள் போவோடு ஒப்பிட்டு உழிஞைப் பூவைச் சிறப்பித்தல்</urai>
      <lg>
         <line>குருகு பெயரிய குன்றெறிந் தானும்</line>
         <line>உருகெழு காந்தண் மலைந்தான் – பொருகழற்</line>
         <line>கார்கருதி வார்முரச மார்க்குங் கடற்றானைப்</line>
         <line>போர்கருதி யார்மலையார் பூ.</line>
      </lg>
      <urai>குருகு பெயரிய குன்றம் எறிந்த முருகன் சூடிய காந்தள் பூப்போல்</urai>
      <urai>படையுடன் சென்று மதிலைத் தாக்குபவன் சூடிய உழிஞை இருக்கிறது</urai>
      <rank>104</rank>
      <title>புறத்திறை</title>
      <lg>
         <line>மறத்துறை மலிந்து மண்டி மாற்றார்</line>
         <line>விறற்கொடி மதிலின் புறத்திறுத் தன்று. - கொளு</line>
      </lg>
      <urai>மற வலிமை மிக்கு, மாற்றான் கொடிமதிலின் புறத்ததே படையுடன் நிற்றல்</urai>
      <lg>
         <line>புல்லார் புகலொடு போக்கொழியப் பொங்கினனாய்ப்</line>
         <line>பல்லார் மருளப் படைபரப்பி – ஒல்லார்</line>
         <line>நிறத்திறுத்த வாட்டானை நேரார் மதிலின்</line>
         <line>புறத்திறுத்தான் பூங்கழலி னான்.</line>
      </lg>
      <urai>எளியோர் புகவோ, போகவோ முடியாதபடி தடுத்துக்கொண்டு</urai>
      <urai>பலரும் மருளும்படியாகத் தன் படையைப் பரப்பி</urai>
      <urai>மதிலின் புறத்தே நிறுத்தியிருக்கிறான்</urai>
      <rank>105</rank>
      <title>ஆரெயிலுழிஞை</title>
      <lg>
         <line>வாஅண்மறவர் வணங்காதார்</line>
         <line>நீஇண்மதிலி னிலையுரைத்தன்று. - கொளு</line>
      </lg>
      <urai>எயில் காக்கும் மறவர் வணங்காமை பற்றிக் கூறுவது</urai>
      <lg>
         <line>மயிற்கணத் தன்னார் மகிழ்தேற லூட்டக்</line>
         <line>கயிற்கழலார் கண்கனல் பூப்ப – எயிற்கண்ணார்</line>
         <line>வீயப்போர் செய்தாலும் வென்றி யரிதரோ</line>
         <line>மாயப்போர் மன்னன் மதில்.</line>
      </lg>
      <urai>மகளிர் ஊட்டிய தேறலை உண்ட மறவர்</urai>
      <urai>கையில் கழல் அணிந்து</urai>
      <urai>கண்ணில் தீப்பொறி பறக்கப் போரிட்டாலும்</urai>
      <urai>மதில் மன்னன் வெற்றி வெறுதல் அரிது</urai>
      <rank>106</rank>
      <title>தோலுழிஞை</title>
      <lg>
         <line>வென்றி யோடு புகழ்விளைக் கும்மெனத்</line>
         <line>தொன்று வந்த தோன்மிகுத் தன்று. - கொளு</line>
      </lg>
      <urai>வெற்றியோடு புகழையும் விளைவிக்கும் என்று</urai>
      <urai>தோல்படையைப் பாராட்டுதல்</urai>
      <lg>
         <line>நின்ற புகழொழிய நில்லா வுயிரோம்பி</line>
         <line>இன்றுநாம் வைக லிழிவாகும் – வென்றொளிரும்</line>
         <line>பாண்டி னிரைதோல் பணியார் பகையரணம்</line>
         <line>வேண்டி னெளிதென்றான் வேந்து.</line>
      </lg>
      <urai>நின்ற புகழ் வேண்டும்</urai>
      <urai>நில்லா உயிரைப்பற்றிக் கவலையில்லை</urai>
      <urai>என்று போரிடும் மார்புக் கவசம் அணிந்த மறவர் விரும்பினால்</urai>
      <urai>பகைரின் கோட்டையைக் கைப்பற்றுதல் எளிது</urai>
      <rank>107</rank>
      <title>குற்றுழிஞை</title>
      <lg>
         <line>கருதாதார் மதிற்குமரிமேல்</line>
         <line>ஒருதானாகி யிகன்மிகுத்தன்று. - கொளு</line>
      </lg>
      <urai>பகைவரின் அழியா மதில்மேல்</urai>
      <urai>தனியொருவனானகக் குற்றுதல் (தாக்குதல்)</urai>
      <lg>
         <line>குளிறு முரசினான் கொண்டா னரணம்</line>
         <line>களிறுங் கதவிறப் பாய்ந்த – ஒளிறும்</line>
         <line>அயிற்றுப் படைந்த வணியெழு வெல்லாம்</line>
         <line>எயிற்றுப் படையா விடந்து.</line>
      </lg>
      <urai>முரசு முழக்கத்துடன் கோட்டையைக் கைப்பற்றினான்</urai>
      <urai>கோட்டைக் கதவினை அதன் ‘எழு’த் தாழ்ப்பாள் உடையும்படி,</urai>
      <urai>களிறு தன் கோட்டால் குத்தி முறித்தது</urai>
      <rank>108</rank>
      <title>இதுவுமது</title>
      <lg>
         <line>வளைஞரல வயிரார்ப்ப</line>
         <line>மிளைகடத்தலு மத்துறையாகும்.- கொளு</line>
      </lg>
      <urai>சங்கு, கொம்பு ஊதிக்கொண்டு</urai>
      <urai>மிளை என்னும் காவல் காட்டு அரணைக் கடத்தலும் இந்தத் துறை</urai>
      <lg>
         <line>அந்தரந் தோயு மமையோங் கருமிளை</line>
         <line>மைந்தர மறிய மறங்கடந்து – பைந்தார்</line>
         <line>விரைமார்பின் வின்னரல வெங்கணை தூவார்</line>
         <line>வரைமார்பின் வைகின வாள்.</line>
      </lg>
      <urai>வானளாவும் மூங்கில் கொண்டு அந்த மிளை</urai>
      <urai>கணைமழை பொழிந்தும்</urai>
      <urai>வாளால் தாக்கியும்</urai>
      <urai>அதன் வலிமையைத் தகர்த்தனர்</urai>
      <rank>109</rank>
      <title>இதுவுமது</title>
      <lg>
         <line>பாடருந்தோற் படைமறவர்</line>
         <line>ஆடலொடடையினு மத்துறையாகும் - கொளு</line>
      </lg>
      <urai>தோல்படை மறவர் திறம் பற்றிச் சொன்னாலும் இந்தத் துறை</urai>
      <lg>
         <line>நிரைபொறி வாயி னெடுமதிற் குழி</line>
         <line>வரைபுகு புள்ளின மான – விரைபடைத்தார்</line>
         <line>வேலேந்து தானை விறலோன் விறன்மறவர்</line>
         <line>தோலேந்தி யாட றொடர்ந்து.</line>
      </lg>
      <urai>பகைவரை வீழ்த்தும் பொறிகள் கொண்டது அந்த மதில்</urai>
      <urai>மலையில் நுழையும் பறவைகள் போல அதில் நுழைந்தனர்</urai>
      <urai>அது வேல்மறவர் படை</urai>
      <urai>தோல்மறவர் படை</urai>
      <rank>110</rank>
      <title>புறத்துழிஞை</title>
      <lg>
         <line>விண்டோயு மிளைகடந்து</line>
         <line>குண்டகழிப் புறத்திறுத்தன்று. - கொளு</line>
      </lg>
      <urai>வானளாவ உயர்ந்த மரங்களைக் கொண்ட மிளை என்னும் காவல் காட்டைக் கடந்து</urai>
      <urai>அகழியின் புறத்தே படையை நிறுத்துமல்</urai>
      <lg>
         <line>கோள்வாய் முதலைய குண்டகழி நீராக</line>
         <line>வாள்வாய் மறவேந்தன் வந்திறுத்தான் – நீள்வாயில்</line>
         <line>ஓங்க லரணத் தொளிவளையார் வெய்துயிர்ப்ப</line>
         <line>ஆங்கொ லரிய வமர்.</line>
      </lg>
      <urai>முதலை மேயும் ஆழமான அகழியின் புறத்தே</urai>
      <urai>நுழைவாயிலில் தன் படையை நிறுத்தியுள்ளான்</urai>
      <urai>ஓங்கி உயர்ந்த இந்தக் கோட்டை</urai>
      <urai>அதன் உள்ளே இருக்கும் மகளிர் பெருமூச்சு விடுமாறு ஆகிவிடுமோ</urai>
      <rank>111</rank>
      <title>பாசிநிலை</title>
      <lg>
         <line>அடங்காதார் மிடல்சாயக்</line>
         <line>கிடங்கிடைப் போர்மலைந்தன்று. - கொளு</line>
      </lg>
      <urai>பகைவரின் வலிமையைக் குறைக்க கிடங்கில் போர் புரிதல்</urai>
      <lg>
         <line>நாவாயுந் தோணியு மேல்கொண்டு நள்ளாதார்</line>
         <line>ஓவார் விலங்கி யுடலவும் – பூவார்</line>
         <line>அகழி பரந்தொழுகு மங்குருதிச் சேற்றுப்</line>
         <line>பகழிவாய் வீழ்ந்தார் பலர்.</line>
      </lg>
      <urai>அகழியில் நாவாய், தோணி ஆகியவற்றில் இருந்துகொண்டு பகைவர் விலகி ஓடும்படி குருதிப்போர் புரியும்போது வீழ்ந்துபட்டோர் பலர்.</urai>
      <rank>112</rank>
      <title>ஏணிநிலை</title>
      <lg>
         <line>தொடுகழன் மறவர் துன்னித் துன்னார்</line>
         <line>இடுசூட் டிஞ்சியி னேணிசாத் தின்று. -கொளு</line>
      </lg>
      <urai>மதிலைக் கடக்க ஏணி சார்த்திப் போரிடுதல்</urai>
      <lg>
         <line>கற்பொறியும் பாம்புங் கனலுங் கடிகுரங்கும்</line>
         <line>விற்பொறியும் வேலும் விலக்கவும் – பொற்புடை</line>
         <line>பாணி நடைப்புரவிப் பல்களிற்றார் சாத்தினார்</line>
         <line>ஏணி பலவு மெயில்.</line>
      </lg>
      <urai>மதிலின்மீது கல் எறியும் பொறிகளும், கடிக்கும் பாம்புகளும், எறியும் தீப் பந்தங்களும், கடிக்கும் குரங்குகளும், ஆள் இல்லாமல் தானே எய்து தாக்கும் வில்பொறிகளும் வேல்களும் இருக்கும்.</urai>
      <urai>அவை தாக்கும்போதும் குதிரையிலும் களிற்றிலும் வந்த மறவர்கள் மதிலின் மேல் ஏணியைஞ் சாத்தி ஏறினர்</urai>
      <rank>113</rank>
      <title>எயிற்பாசி</title>
      <lg>
         <line>உடல்சினத்தார் கடியரணம்</line>
         <line>மிடல்சாய மேலிவர்ந்தன்று. - கொளு</line>
      </lg>
      <urai>உடலும் சினம் கொண்டவர்</urai>
      <urai>காப்பு மிக்க கோட்டையின் வலிமை சாய</urai>
      <urai>ஏணி வழியே மதிலில் ஏறுதல்</urai>
      <lg>
         <line>சுடும ணெடுமதில் சுற்றிப் பிரியார்</line>
         <line>கடுமுர எஃகங் கழிய – அடுமுரண்</line>
         <line>ஆறினா ரன்றி யரவு முடும்பும்போல்</line>
         <line>ஏறினா ரேணி பலர்.</line>
      </lg>
      <urai>சுடுமண் செங்கல் வைத்துக் கட்டப்பட்ட மதில்</urai>
      <urai>மதிலின் நெடுமை கண்டு விலகிச் செல்லாமல்</urai>
      <urai>தாக்கும் வேல்களை ஒதுக்கிக்கொண்டு</urai>
      <urai>பாம்பு போலவும், உடும்பு போலவும்</urai>
      <urai>ஏணி வழியே மதிலில் ஏறினர்</urai>
      <rank>114</rank>
      <title>முதுவுழிஞை</title>
      <lg>
         <line>வேய்பிணங்கிய மிளையரணம்</line>
         <line>பாய்புள்ளிற் பரந்திழிந்தன்று. - கொளு</line>
      </lg>
      <urai>காவல் காட்டு அரணில் மள்ளர் பறவைப் பட்டாளம் பாய்வது போலப் பாய்ந்து போரிடுதல்</urai>
      <lg>
         <line>கோடுயர் வெற்பி னிலங்கண் டிரைகருதும்</line>
         <line>தோடுகொள் புள்ளின் தொகையொப்பக் – கூடார்</line>
         <line>முரணகத்துப் பாற முழவுத்தோண் மள்ளர்</line>
         <line>அரணகத்துப் பாய்ந்திழிந்தா ரார்த்து.</line>
      </lg>
      <urai>மலைநித்தில் இருக்கும் இரையைக் கண்டு பறவை இனம் பாய்வது போல மள்ளர் போர்க்களத்தில் ஆர்ப்பரித்துக்கொண்டு பாய்ந்து போரிட்டனர்</urai>
      <rank>115</rank>
      <title>இதுவுமது</title>
      <lg>
         <line>செருமதிலோர் சிறப்புரைத்தலும்</line>
         <line>அருமுரணா னத்துறையாகும். - கொளு</line>
      </lg>
      <urai>போரிடும் மதிலில் உள்ள மள்ளர்களின் சிறப்பினைச் சொன்னாலும் இந்தத் துறை ஆகும்</urai>
      <lg>
         <line>அறியார் வயவ ரகத்திழிந்த பின்னும்</line>
         <line>நெறியார் நெடுமதிலு ணேரார் - மறியாம்</line>
         <line>கிளியொடு நேராங் கிளவியார் வாட்கட்</line>
         <line>களியுறு காமங் கலந்து.</line>
      </lg>
      <urai>மதிலைக் கடந்து மறவர் உள்ளே நுழைந்த பின்னரும்</urai>
      <urai>அதனைப் பொருட்படுத்தாமல் மகளிர் கண்ணோடு கண் விளையாடும் போர் நடத்திக்கொண்டிருந்தனர்</urai>
      <rank>116</rank>
      <title>அகத்துழிஞை</title>
      <lg>
         <line>முரணவியச் சினஞ்சிறந்தோர்</line>
         <line>அரணகத்தோரை அமர்வென்றன்று. - கொளு</line>
      </lg>
      <urai>முரண்பாடு அவியுமாறு</urai>
      <urai>சினம் சிறந்த மறவர்</urai>
      <urai>மதிலுக்கு உள்ள்ளே இருந்துகொண்டு போரிடுவோரை வென்றது</urai>
      <lg>
         <line>செங்கண் மறவர் சினஞ்சொரிவாள் சென்றியங்க</line>
         <line>அங்கண் விசும்பி னணிதிகழும் – திங்கள்</line>
         <line>முகத்தா ரலற முகிலுரிஞ்சுஞ் சூழி</line>
         <line>அகத்தாரை வென்றா ரமர்.</line>
      </lg>
      <urai>மறவர் சிவந்த கண்ணுடன் தாக்கிப் போரிட்டு</urai>
      <urai>நிலா முகம் கொண்ட மகளிர் அலறும்படி</urai>
      <urai>மதிலகத்தோரை வென்றனர்</urai>
      <rank>117</rank>
      <title>முற்றுழிஞை</title>
      <lg>
         <line>அகத்தோன் காலை யதிர்முர சியம்பப்</line>
         <line>புறத்தோன் வெஞ்சினப் பொலியுரைத் தன்று. - கொளு</line>
      </lg>
      <urai>மதிலகத்தோன் காலையில் போர் முழசு முழக்கக் கேட்டு,</urai>
      <urai>மதிலின் புறத்தே இருப்பவர் வஞ்சினம் கூறலின் சிறப்பினை எடுத்துரைத்தல்</urai>
      <lg>
         <line>காலை முரச மதிலியம்பக் கண்கனன்று</line>
         <line>வேலை விறல்வெய்யோ னோக்குதலும் – மாலை</line>
         <line>அடுக மடிசிலென் றம்மதிலு ளிட்டார்</line>
         <line>தொடுகழலார் மூழை துடுப்பு.</line>
      </lg>
      <urai>மதிலின் அகத்தே இருப்பவர் காலை முரசம் முழங்குவதைக் கேட்டு</urai>
      <urai>மதிலுக்கு வெளியில் இருப்பவர்</urai>
      <urai>மாலையில் பிணச்சோறு சமைப்போம் என்று கூறி,</urai>
      <urai>தம் போர்க்கருவிகளைத் துடுப்பாக இட்டனர்</urai>
      <rank>118</rank>
      <title>யானை கைக்கோள்</title>
      <lg>
         <line>மாறுகொண்டார் மதிலழிய</line>
         <line>ஏறுந்தோட்டியு மெறிந்து கொண்டன்று. - கொளு</line>
      </lg>
      <urai>எதிர்த்துப் போரிடுவோரின் மதில் அழியுமாறு</urai>
      <urai>தன் யானைமீது அங்குசம் பாய்ச்சுதல்</urai>
      <lg>
         <line>ஏவ லிகழ்மறவர் வேய விகல்கடந்து</line>
         <line>காவலும் யானையுங் கைக்கொண்டான் – மாவலான்</line>
         <line>வம்புடை யொள்வாண் மறவர் தொழுதேத்த</line>
         <line>அம்புடை ஞாயி லரண்.</line>
      </lg>
      <urai>வாள் மறவர் தொழுது வணங்கும்படி</urai>
      <urai>பகைமறவர் தாக்கத்தைக் கடந்து</urai>
      <urai>பகைவரின் கோட்டையையும் யானைகளையும் கைக்கற்றினான்</urai>
      <rank>119</rank>
      <title>வேற்றுப்படை வரவு</title>
      <lg>
         <line>மொய்திகழ் வேலோன் முற்றுவிட் டகலப்</line>
         <line>பெய்தார் மார்பிற் பிறன்வர வுரைத்தன்று. - கொளு</line>
      </lg>
      <urai>முற்றுகை இட்ட மன்னன் படையை விலக்கிக்கொள்ளும்படி</urai>
      <urai>மதிலத்துள்ளேரைக் காப்பாற்ற வேற்றுப்படை வரல்</urai>
      <lg>
         <line>உவனின் அறுதுயர முய்யாமை நோக்கி</line>
         <line>அவனென் றுலகேத்து மாண்மை – இவனன்றி</line>
         <line>மற்றியார் செய்வார் மழைதுஞ்சு நீளரணம்</line>
         <line>முற்றியார் முற்று விட.</line>
      </lg>
      <urai>மதிலின் உள்ளிருப்போர் துயரம் கொள்ளாமல் இருக்க</urai>
      <urai>நண்பன் படை வர</urai>
      <urai>முற்றியவன் படை விலகிச் சென்றது</urai>
      <rank>120</rank>
      <title>உழுது வித்திடுதல்</title>
      <lg>
         <line>எண்ணார் பல்லெயில் கழுதையே ருழுவித்</line>
         <line>துண்ணா வரகொடு கொள்வித் தின்று. - கொளு</line>
      </lg>
      <urai>மதில் போரில் தோற்றவர் நிலத்தில்</urai>
      <urai>கழுதை ஏர் பூட்டி உழுது</urai>
      <urai>வரகும் கொள்ளும் விதைப்பது</urai>
      <lg>
         <line>எழுதெழின் மாடத் திடனெலா நூறிக்</line>
         <line>கழுதையேர் கையொளிர்வேல் கோலா – உழுததற்பின்</line>
         <line>வெள்வரகு கொள்வித் திடினும் விளியாதாற்</line>
         <line>கள்விரவு தாரான் கதம்.</line>
      </lg>
      <urai>மதிலகத்தோரை அழித்து</urai>
      <urai>அவர்கள் நிலத்தில் கழுதை ஏர் பூட்டி உழுது</urai>
      <urai>வரகும் கொள்ளும் விதைத்த பின்னும்</urai>
      <urai>மன்னன் சினம் தணிந்தபாடில்லை</urai>
      <rank>121</rank>
      <title>வாண்மண்ணுநிலை</title>
      <lg>
         <line>புண்ணிய நீரிற் புரையோ ரேத்த</line>
         <line>மண்ணிய வாளின் மறங்கிளந் தன்று - கொளு</line>
      </lg>
      <urai>வென்ற கோட்டைக்குள் இருந்த புனித நீரில்</urai>
      <urai>உழிஞைப் போரில் வென்ற மற வாளை</urai>
      <urai>நீராட்ட மேலோர் பாராட்டல்</urai>
      <lg>
         <line>தீர்த்தநீர் பூவொடு பெய்து திசைவிளங்கத்</line>
         <line>கூர்த்தவாண் மண்ணிக் கொடித்தேரான் – பேர்த்துக்</line>
         <line>இடியார் பணை துவைப்ப விம்மதிலுள் வேட்டான்</line>
         <line>புடையா ரறையப் புகழ்.</line>
      </lg>
      <urai>கொடித்தேரான் திசையெல்லாம் விளங்கும்படி, தன் கூர்த்த வாளை,</urai>
      <urai>முரசு முழக்கத்துடன் பூவிட்டு, வென்ற மதிலுக்குள் நீராட்டி வேள்வி வேள்வி செய்தான்</urai>
      <urai>சூழ்ந்திருந்தவர் புகழ்ந்தனர்</urai>
      <rank>122</rank>
      <title>மண்ணுமங்கலம்</title>
      <lg>
         <line>வணங்காதார் மதிற்குமரியொடு</line>
         <line>மணங்கூடிய மலிபுரைத்தன்று. - கொளு</line>
      </lg>
      <urai>தன்னை வணங்காதவர் மதிலாகிய குமரிப் பெண்ணோடு</urai>
      <urai>வேந்தன் திருமணம் செய்துகொண்ட மகிழ்ச்சியைக் கூறுவது</urai>
      <lg>
         <line>எங்கண் மலர வெயிற்குமரி கூடிய</line>
         <line>மங்கல நாள்பா மகிழ்தூங்கக் – கொங்கலர்தார்ச்</line>
         <line>செய்சுடர்ப்பூண் மன்னவன் சேவடிக்கீழ் வைகினவே</line>
         <line>மொய்சுடர்ப்பூண் மன்னர் முடி.</line>
      </lg>
      <urai>எங்கள் கண்கள் மலர்ந்து காணுமாறு</urai>
      <urai>எயிலாகிய குமரிப் பெண்ணை</urai>
      <urai>மங்கல நாண் பூட்டித் தனதாக்கிக் கொண்ட நாளை</urai>
      <urai>மகிழ்வுடன் பாடி மகிழும்படி</urai>
      <urai>மதில் மன்னன் முடி</urai>
      <urai>வென்ற மன்னன் அடியை வணங்கிற்று</urai>
      <rank>123</rank>
      <title>மகட்பாலிகல்</title>
      <lg>
         <line>மயிற்சாயன் மகள்வேண்டிய</line>
         <line>கயிற்கழலோ னிலையுரைத்தன்று. -கொளு</line>
      </lg>
      <urai>மயில் போன்ற சாயலை உடைய மகளை அடைய விரும்பி</urai>
      <urai>கங்கணம் கட்டிக்கொண்ட நிலையை உரைத்தல்</urai>
      <lg>
         <line>அந்தழை யல்குலு மாடமை மென்றோளும்</line>
         <line>பைந்தளிர் மேனியும் பாராட்டித் – தந்தை</line>
         <line>புறமதில் வைகும் புலம்பே தருமே</line>
         <line>மறமதின் மன்னன் மகள்.</line>
      </lg>
      <urai>தழையணிந்த அல்குல்</urai>
      <urai>மூங்கில் போன்ற தோள்</urai>
      <urai>தளிர் போன்ற மேனி</urai>
      <urai>கொண்டவளைப் பாராட்டி</urai>
      <urai>அவள் தந்தையின் மதில் புறத்ததை மன்னன் வளைத்துக்கொண்டிருக்கிறான்</urai>
      <urai>அதனால்</urai>
      <urai>மறமதில் மன்னன் மகள் நமக்குப் புலம்புதலையே தருகிறாள்</urai>
      <rank>124</rank>
      <title>திறைகொண்டு பெயர்தல்</title>
      <lg>
         <line>அடுதிற லரணத் தரசு வழிமொழியப்</line>
         <line>படுதிறை கொண்டு பதிப்பெயர்ந் தன்று. - கொஒளு</line>
      </lg>
      <urai>மதிலக மன்னன் வழிமொழிந்து திறை கொடுக்க வாங்கிக்கொண்டு</urai>
      <urai>முற்றிய மன்னன் தன் ஊருக்குத் திரும்புதல்</urai>
      <lg>
         <line>கோடும் வயிரு மிசைப்பக் குழுமிளை</line>
         <line>ஓடெரி வேய வுடன் றுலவாய்ப் – பாடி</line>
         <line>உயர்ந்தோங் கரணகத் தொன்னார் பணியப்</line>
         <line>பெயர்ந்தான் பெருந்தகையினான்.</line>
      </lg>
      <urai>சங்கு, கொம்பு இசைக்க</urai>
      <urai>காவல் காட்டில் தீ பற்றி எரிய</urai>
      <urai>மதிலரசன் பணிய</urai>
      <urai>வேந்தன் தன் ஊர் திரும்பினான்</urai>
      <rank>125</rank>
      <title>அடிப்பட விருத்தல்</title>
      <lg>
         <line>பேணாதார் மறங்கால</line>
         <line>ஆணைகொண் ட்டிப்படவிருந்தன்று. - கொளு</line>
      </lg>
      <urai>தன் பகைவர் மறத்து வெளிப்படுத்த</urai>
      <urai>தன் ஆணையை நடத்தி</urai>
      <urai>தன் அடியின் கீழ்க் கொண்டுவந்தது</urai>
      <lg>
         <line>ஒன்றி யவர்நா டொருவழித்தாய்க் கூக்கேட்ப</line>
         <line>வென்றி விளையா விழுமதிலோர் – என்றும்</line>
         <line>பருந்தார் செருமலையப் பாடி பெயரா</line>
         <line>திருந்தா னிகன்மறவ ரேறு.</line>
      </lg>
      <urai>இகல் மறவன்</urai>
      <urai>பருந்துகள் பிணம் தின்னும் போர் நடத்தி</urai>
      <urai>ஒரு வழியாக, தன் அடிப்பட்ட நாட்டு மக்கள் கூவி அழும் கூக்குரலைக் கேட்டுக்கொண்டு</urai>
      <urai>மதிலகத்துத் தன் வெற்றியை விளைவித்தான்</urai>
      <rank>126</rank>
      <title>தொகைநிலை</title>
      <lg>
         <line>எம்மதிலி னிகல்வேந்தரும்</line>
         <line>அம்மதிலி னடியடைந்தன்று. - கொளு</line>
      </lg>
      <urai>மதிலுக்காகப் போரிட்ட இரு வேந்தரும் அம்மதிலின் அடியிலேயே மாண்டது</urai>
      <lg>
         <line>நாவல் பெயரிய ஞாலத் தடியடைந்</line>
         <line>தேவ லெதிரா திகல்புரிந்த – காவலர்</line>
         <line>வின்னின்ற தானை விறல்வெய்யோற் கம்மதிலின்</line>
         <line>முன்னின் றவிந்தார் முரண்.</line>
      </lg>
      <urai>நாவலந்தீவு எனப் பெயர் கொண்ட இந்த உலகத்தில்</urai>
      <urai>பிறர் ஏவலுக்குக் கட்டுப்படாமல் எதிராளியாகிப் போரிட்ட காவலர் இருவரும்</urai>
      <urai>அம்மதிலின் முன்னேயே அவிந்துபோயினர்</urai>
      <p>ஆறாவது உழிஞைப்படலம் முற்றிற்று.</p>
   </Result>
</wiki_Treatment>
