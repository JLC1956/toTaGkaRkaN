<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_07a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/தும்பைப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9dw4</Short_URL>
   <Result>
      <p>ஏழாவது</p>
      <Chapter_Title>தும்பைப்படலம்</Chapter_Title>
      <lg>
         <line>துன்னருங் கடும்போர்த் தும்பை தும்பை யரவம்</line>
         <line>தன்னிக ரில்லாத் தானை மறமே</line>
         <line>யானை மறத்தொடு குதிரை மறமே</line>
         <line>தார்நிலை தேர்மறம் பாணது பாட்டே</line>
         <line>இருவருந் தபுநிலை யெருமை மறமே</line>
         <line>ஏம வெருமை நூழி லென்றா</line>
         <line>நூழி லாட்டே முன்றேர்க் குரவை</line>
         <line>பின்றேர்க் குரவை பேய்க்குர வையே</line>
         <line>களிற்றுட னிலையே யொள்வா ளமலை</line>
         <line>தானை நிலையே வெருவரு நிலையே</line>
         <line>சிருங்கார நிலையே யுவகைக் கலுழ்ச்சி</line>
         <line>தன்னை வேட்ட றொகைநிலை யுளப்பட</line>
         <line>நன்பொரு டெரிந்தோர் நாலிரு மூன்றும்</line>
         <line>வண்பூந் தும்பை வகையென மொழிப.</line>
      </lg>
      <ol>
         <li>தும்பை</li>
         <li>தும்பை யரவம்</li>
         <li>தானை மறம்</li>
         <li>யானை மறம்</li>
         <li>குதிரை மறம்</li>
         <li>தார்நிலை</li>
         <li>தேர்மறம்</li>
         <li>பாண் பாட்டு</li>
         <li>இருவரும் தபுநிலை</li>
         <li>எருமை மறம்</li>
         <li>ஏம வெருமை</li>
         <li>நூழில்</li>
         <li>நூழிலாட்டு</li>
         <li>முன்றேர்க் குரவை</li>
         <li>பின்றேர்க் குரவை</li>
         <li>பேய்க்குரவை</li>
         <li>களிற்றுடனிலை</li>
         <li>ஒள்வாளமலை</li>
         <li>தானை நிலை</li>
         <li>வெருவரு நிலை</li>
         <li>சிருங்கார நிலை</li>
         <li>உவகைக் கலுழ்ச்சி</li>
         <li>தன்னை வேட்டல்</li>
         <li>தொகைநிலை</li>
      </ol>
      <p>நாலிரு மூன்றும் தும்பை வகை என மொழிப.</p>
      <rank>127</rank>
      <title>தும்பை</title>
      <lg>
         <line>செங்களத்து மறங்கருதிப்</line>
         <line>பைந்தும்பை தலைமலைந்தன்று. - கொளு</line>
      </lg>
      <urai>போர்க்களத்தில் தன் மறம் காட்டவேண்டி</urai>
      <urai>தும்பைப்பூ சூடி எதிர்த்துப் போரிடுதல்</urai>
      <lg>
         <line>கார்கருதி நின்றதிருங் கௌவை விழுப்பணையான்</line>
         <line>சோர்குருதி சூழா நிலநனைப்பப் – போர்கருதித்</line>
         <line>துப்புடைத் தும்பை மலைந்தான் றுகளறுசீர்</line>
         <line>வெப்புடைத் தானையெம் வேந்து.</line>
      </lg>
      <urai>முரசம் கார்மேகம் போலக் கௌவையொலி முழங்க,</urai>
      <urai>எம் மன்னன் தும்பை சூடிக்கொண்டு</urai>
      <urai>தன் படையுடன் சென்று</urai>
      <urai>குருதி நிலத்தை நனைக்க,</urai>
      <urai>போரிட்டான்</urai>
      <rank>128</rank>
      <title>தும்பை அரவம்</title>
      <lg>
         <line>பொன்புனைந்த கழலடியோன்</line>
         <line>தன்படையைத் தலையளித்தன்று. - கொளு</line>
      </lg>
      <urai>பொன்னாலான வீரக்கழல் அணிந்த மன்னன்</urai>
      <urai>தன் படையின் முன் தோன்றி எழுச்சி ஊட்டுதல்</urai>
      <lg>
         <line>வெல்பொறியு நாடும் விழுப்பொருளுந் தண்ணடையும்</line>
         <line>கொல்களிறு மாவுங் கொடுத்தளித்தான் – பல்புரவி</line>
         <line>நன்மணித் திண்டேர் நயவார் தலைபனிப்பப்</line>
         <line>பன்மணிப் பூணான் படைக்கு.</line>
      </lg>
      <urai>வெல்லும் போர்க்கருவிகளையும்</urai>
      <urai>விரும்பும் விழுமிய பொருள்களையும்</urai>
      <urai>குளுமையான அடைவு நிலங்களையும்</urai>
      <urai>யானை, குதிரைகளையும்</urai>
      <urai>பகைவர் நடுங்கும்படித்</urai>
      <urai>தன் படையினருக்கு வேந்தன் அளித்தான்</urai>
      <rank>129</rank>
      <title>தானைமறம்</title>
      <lg>
         <line>தாம்படைத் தலைக்கொள்ளாமை</line>
         <line>ஓம்படுத்த வுயர்புகூறின்று. - கொளு</line>
      </lg>
      <urai>தனக்குப் படைத்தலைமை வேண்டாம் என்று கூறும் மேம்பாட்டைப் புகழ்தல்</urai>
      <lg>
         <line>கழுதார் பறந்தலைக் கண்ணுற்றுத் தம்முள்</line>
         <line>இழுதார்வேற் றானை யிகலிற் – பழுதாம்</line>
         <line>செயிர்காவல் பூண்டொழுகுஞ் செங்கோலார் செல்வம்</line>
         <line>உயிர்காவ லென்னு முரை.</line>
      </lg>
      <urai>பேய்கள் நிறைந்த போர்களத்தைப் பார்த்துத் தன் படையினர் எண்ணம் மாறுபட்டால் தனக்குப் பழுதாகும் என்று எண்ணி சினம் கொண்ட மறவன் செங்கோலன் தரும் செல்வத்தை வேண்டாம் என்றான்</urai>
      <rank>130</rank>
      <title>இதுவுமது</title>
      <lg>
         <line>பூம்பொழிற் புறங்காவலனை</line>
         <line>ஓம்படுத்தற்கு முரித்தெனமொழிப</line>
      </lg>
      <urai>அரசனைப் பாதுகாக்கும் அணுக்க மறவன் திறம் கூறுவதும் இத் திணைக்கு உரித்து என்று கூறுவர்</urai>
      <lg>
         <line>வயிர்மேல் வளைஞரல வைவேலும் வாளும்</line>
         <line>செயிர்மேற் கனல்விழிப்பச் சீறி – உயிர்மேற்</line>
         <line>பலகழியு மேனும் பரிமான்றேர் மன்னர்த்</line>
         <line>குலகழியு மோர்த்துச் செயின்.</line>
      </lg>
      <urai>கொம்பும் சங்கும் முழங்க, வேலும் வாளும் வீசிச் சீறிப் பாய்ந்து தன் உயிரைப் பொருட்படுத்தாமல் மன்னன் உயிரை உலகின் நலனைப் பாதுகாப்பதற்காப் போரிட்டான்</urai>
      <rank>131</rank>
      <title>இதுவுமது</title>
      <lg>
         <line>வேற்றானை மறங்கூறி மாற்றார தழிபிரங்கினும்</line>
         <line>ஆற்றி னுணரி னத்துறையாகும்.</line>
      </lg>
      <urai>தன் வேல்படையின் மறத்தைச் சொல்லி மாற்றாரது அழிவுக்கு இரக்கப்பட்டாலும் இந்தத் துறை ஆகும்</urai>
      <lg>
         <line>மின்னார் சினஞ்சொரிவேன் மீளிக் கடற்றானை</line>
         <line>ஒன்னார் நடுங்க வுலாய்நிமிரின் – என்னாங்கொல்</line>
         <line>ஆழித்தேர் வேல்புரவி யண்ணன் மதயானைப்</line>
         <line>பாழித்தோண் மன்னர் படை.</line>
      </lg>
      <urai>இந்த வேல்மறவன் மீளி கடல் போன்ற பகைவர் படை நடுங்கப் போர்க்களத்தில் உலாவுகிறான். பகைவனின் தேர், குதிரை, யானைப் படைகள் என்ன ஆகுமோ</urai>
      <rank>132</rank>
      <title>யானைமறம்</title>
      <lg>
         <line>எழுமரவக் கடற்றானையான்</line>
         <line>மழகளிற்றின் மறங்கிளந்தன்று. -கொளு</line>
      </lg>
      <urai>முழங்கும் யானைப் படையின் மறத்தைக் கூறுவது</urai>
      <lg>
         <line>அடக்கருந் தானை யலங்குதார் மன்னர்</line>
         <line>விடக்கு முயிரு மிசையக் – கடற்படையுள்</line>
         <line>பேயு மெருவையுங் கூற்றுந்தன் பின்படரக்</line>
         <line>காயுங் கழலான் களிறு.</line>
      </lg>
      <urai>அடக்க முடியாத படையினைக் கொண்ட பகைமன்னனின் கொழுப்பையும் உயிரையும் பிசைந்து உண்ணவேண்டும் என்று எண்ணி இந்த மறவன் தன் வீரக் கழலைச் சுழற்றி விட்டுக்கொண்டு தன் யானைமேல் வருகிறான்</urai>
      <rank>133</rank>
      <title>குதிரைமறம்</title>
      <lg>
         <line>எறிபடையா னிகலமருள்</line>
         <line>செறிபடைமான் றிறங்கிளந்தன்று. - கொளு</line>
      </lg>
      <urai>பகையரசன் எறிபடை கொண்டு தாக்கும் போர்களத்தில் குதிரைப் படை மறவன் போரிடும் திறம் பற்றிக் கூறுதல்</urai>
      <lg>
         <line>குந்தங் கொடுவில் குருதிவேல் கூடாதார்</line>
         <line>வந்த வகையறியா வாளமருள் – வெந்திறல்</line>
         <line>ஆர்கழன் மன்ன னலங்குளைமா வெஞ்சிலை</line>
         <line>வார்கணையின் முந்தி வரும்.</line>
      </lg>
      <urai>குந்தம், வில், வேல், வாள் கொண்டு பகைவர் தாக்கும் போர்க்களத்தில் வில் மறவன் தன் குதிரையில் முந்திக்கொண்டு வருகிறான்</urai>
      <rank>134</rank>
      <title>தார்நிலை</title>
      <lg>
         <line>முன்னெழுதரு படைதாங்குவனென</line>
         <line>மன்னவர்க்கு மறங்கிளந்தன்று. - கொளு</line>
      </lg>
      <urai>முன்னே சென்று முன்னே வரும் படையைத் தாக்குவேன் என்று மறம் பேசுவது</urai>
      <lg>
         <line>உறுசுடர் வாளோ டொருகால் விலங்கின்</line>
         <line>சிறுசுடர்முற் பேரிருளாங் கண்டாய் – எறிசுடர்வேற்</line>
         <line>றேங்குலாம் பூந்தெரியற் றேர்வேந்தே நின்னனோடு</line>
         <line>பாங்கலா மன்னர் படை.</line>
      </lg>
      <urai>வேந்தே! இன் பகைவர் படையினரின் வாள் தாக்குலுக்கு முன் நிற்காவிட்டால் நமக்கு இருளாய் முடியும் - என்றான் அந்த மறவன்</urai>
      <rank>135</rank>
      <title>இதுவுமது</title>
      <lg>
         <line>ஒருகுடை மன்னனைப் பலகுடை நெருங்கச்</line>
         <line>செருவிடைத் தமியன் றாங்கற்கு முரித்தே. - கொளு</line>
      </lg>
      <urai>தன் ஒருகுடை மன்னனைப் பலகுடை மன்னர் சேர்ந்து தாக்கும்போது தான் தனியே எதிர்த்து நிற்பது</urai>
      <lg>
         <line>காலான் மயங்கிக் கதிர்மறைத்த கார்முகில்போல்</line>
         <line>வேலான்கை வேல்பட வீழ்ந்தனவே – தாலா</line>
         <line>இலைபுனை தண்டா ரிறைவன்மேல் வந்த</line>
         <line>மலைபுரை யானை மறிந்து.</line>
      </lg>
      <urai>காற்றுடன் வரும் புயல் போல வந்து தாக்கிய பகைவனின் வேல்படைகள் வேல்மறவன் ஒருவனின் தாக்குதலால் வீழ்ந்தன</urai>
      <rank>136</rank>
      <title>தேர்மறம்</title>
      <lg>
         <line>முறிமலர்த்தார் வயவேந்தன்</line>
         <line>செறிமணித்தேர்ச் சிறப்புரைத்தன்று. - கொளு</line>
      </lg>
      <urai>போரிடச் செல்லும் வேந்தனின் தேர்ப்படைச் சிறப்பினைக் கூறுவது</urai>
      <lg>
         <line>செருமலி வெங்களத்துச் செங்குருதி வெள்ளம்</line>
         <line>அருமுர ணாழி தொடர – வருமரோ</line>
         <line>கட்டார் கமழ்தெரியற் காவலன் காமர்தேர்</line>
         <line>ஒட்டார் புறத்தின்மே லூர்ந்து.</line>
      </lg>
      <urai>கொடிய போர்க்களத்தில் குருதி வெள்ளம் பாயும்படி காவலனின் தேர்ப்படை வரும்</urai>
      <rank>137</rank>
      <title>பாண்பாட்டு</title>
      <lg>
         <line>வெண்கோட்ட களிறெறிந்து செங்களத்து வீழ்ந்தார்க்குக்</line>
         <line>கைவல்யாழ்ப் பாணர் கடனிறுத்தன்று. - கொளு</line>
      </lg>
      <urai>போரிடும் களிற்றைத் தாக்கி வீழ்ந்த மறவனைப் பாராட்டிப் பாணர் தன் கடமையைச் செய்தல்</urai>
      <lg>
         <line>தளரிய றாய்புதல்வர் தாமுண ராமைக்</line>
         <line>களரிக் கனன் முழங்க மூட்டி – விளரிப்பண்</line>
         <line>கண்ணினார் பாணர் களிறெறிந்து வீழ்ந்தார்க்கு</line>
         <line>விண்ணினார் செய்தார் விருந்து.</line>
      </lg>
      <urai>போர்க்களத்தில் களிற்றினை சாய்த்து வீழ்ந்துபட்டவனைப் போற்றிப் பாணர் போர்க்களத்தில் விளரிப்பண் பாடினர்</urai>
      <rank>138</rank>
      <title>இருவருந் தபுநிலை</title>
      <lg>
         <line>பொருபடை களத்தவிய</line>
         <line>இருவேந்தரு மிகலவிந்தன்று. - கொளு</line>
      </lg>
      <urai>போரிட்ட மறவர்களுடன் தாமும் போரிட்டு இரு வேந்தர்களும் மடிந்தது</urai>
      <lg>
         <line>காய்ந்து-கடுங்களிறு கண்கனலக் கைகூடி</line>
         <line>வேந்த ரிருவரும் விண்படர – ஏந்து</line>
         <line>பொருபடை மின்னப் புறங்கொடா பொங்கி</line>
         <line>இருபடையு நீங்கா விகல்.</line>
      </lg>
      <urai>இரு மன்னர்களும் கடுஞ்சினத்துடன் போரிட்டுக் களத்தில் மாய்ந்தது கண்டும் இரு படையினரும் போரை நிறுத்தவில்லை</urai>
      <rank>139</rank>
      <title>எருமை மறம்</title>
      <lg>
         <line>வெயர்பொடிப்பச் சினங்கடைஇப்</line>
         <line>பெயர்படைக்குப் பின்னின்றன்று. - கொளு</line>
      </lg>
      <urai>சினம் கொண்டு தாக்கிப் பெயரும் தன் படைக்குப் பின் நின்று தளராமல் போரிடுதல்</urai>
      <lg>
         <line>கடுங்கண் மறவன் கனல்விழியாச் சீறி</line>
         <line>நெடுங்கைப் பிணத்திடை நின்றான் – நடுங்கமருள்</line>
         <line>ஆள்வெள்ளம் போகவும் போகான்கை வேலூன்றி</line>
         <line>வாள்வெள்ளைந் தன்மேல் வர.</line>
      </lg>
      <urai>கனலும் விழியுடன், போர்களத்தில் பிணங்களுக்கு இடையில், ஆள் வெள்ளம் திரும்பிச் செல்லும்போதும், அந்த மறவன் தன் வேலை ஊன்றிக்கொண்டு வாள் வெள்ளத்தை எதிர்த்து நின்றான்</urai>
      <rank>140</rank>
      <title>ஏம வெருமை</title>
      <lg>
         <line>குடைமயங்கிய வாளமருட்</line>
         <line>படைமயங்கப் பாழிகொண்டன்று. - கொளு</line>
      </lg>
      <urai>மன்னனை எதிர்த்து மறவன் வாட்போர் புரிதல்</urai>
      <lg>
         <line>மருப்புத்தோ ளாக மதர்விடையிற் சீறிச்</line>
         <line>செருப்புகன்று செங்கண் மறவன் – நெருப்பிமையாக்</line>
         <line>கைக்கொண்ட வெஃகங் கடுங்களிற்றின் மேற்போக்கி</line>
         <line>மெய்க்கொண்டான் பின்னரு மீட்டு.</line>
      </lg>
      <urai>போரை விரும்பிய மறவன் தன வேலை யானைமேல் வீசி அதன் கொம்புகளைத் தன் மார்பில் வாங்கிக்கொண்டு போரிட்டான்</urai>
      <rank>141</rank>
      <title>நூழில்</title>
      <lg>
         <line>கழல்வேந்தர் படைவிலங்கி</line>
         <line>அழல்வேறிரித் தாட்டமர்ந்தன்று. - கொளு</line>
      </lg>
      <urai>வேந்தனின் படையை விலக்கிக்கொண்டு நிற்கும் மறவன் அழலும் தன் வேலைச் சுழற்றிக்கொண்டு போர்க்களத்தில் ஆடதலை விரும்பியது</urai>
      <lg>
         <line>ஆட லமர்ந்தா னமர்வெய்யோன் வீழ்குடர்</line>
         <line>சூடன் மலைந்த சுழல்கட்பேய் – மீடல்</line>
         <line>மறந்தவேன் ஞாட்பின் மலைந்தவர் மார்பம்</line>
         <line>திறந்தவேல் கையிற் றிரித்து.</line>
      </lg>
      <urai>பேய் குடல்மாலை அணிந்தாடும் போர்க்களத்தில் எதிர்த்தவனின் மார்பைப் பிளந்த வேலைக் கையில் சுழற்றிக்கொண்டு மறவன் ஆடுகிறான்</urai>
      <rank>142</rank>
      <title>நூழிலாட்டு</title>
      <lg>
         <line>களங்கழுமிய படையிரிய</line>
         <line>உளங்கிழித்தவேல் பறித்தோச்சின்று. - கொளு</line>
      </lg>
      <urai>தன் படையினர் பரந்தோடத் தன் மார்பில் பாய்ந்த வேலைப் பிடுங்கி, வீசியவன்மீது மறவன் பாய்ச்சுதல்</urai>
      <lg>
         <line>மெய்யகத்து மன்னர் முரணினி யென்னாங்கொல்</line>
         <line>கையகத்துக் கொண்டான் கழல்விடலை – வெய்ய</line>
         <line>விடுசுடர் சிந்தி விரையகலம் போழ்ந்த</line>
         <line>படுசுட ரெஃகம் பறித்து.</line>
      </lg>
      <urai>கழலணிந்த விடலை தன் மார்புக் கவசத்தில் பாய்ந்திருக்கும் வேலைப் பிடுங்கிக் கையில் வைத்துக்கொண்டு நிற்கிறான்</urai>
      <urai>பகைவர் நிலை என்ன ஆகுமோ தெரியவில்லை</urai>
      <rank>143</rank>
      <title>முன்றேர்க் குரவை</title>
      <lg>
         <line>எழுவுறல் திணிதோள் வேந்தன் வெஃறேர்</line>
         <line>முழுவலி வயவர் முன்னா டின்று. - கொளு</line>
      </lg>
      <urai>மன்னன் செல்லும் வெற்றித் தேரின் முன்னர் வயவர் மகிழ்ச்சியுடன் ஆடியது</urai>
      <lg>
         <line>ஆனா வயவர்முன் னாட வமர்க்களத்து</line>
         <line>வானார்மின் னாகி வழிநுடங்கும் – நோனாக்</line>
         <line>கழுமணிப் பைம்பூட் கழல்வேந்த னூரும்</line>
         <line>குழுமணித் திண்டேர்க் கொடி.</line>
      </lg>
      <urai>போர்க் களத்தில் கழல்வேந்தன் செல்லும் தேரின் முன்னர், வயவர் அடும்போது, தேரிலுள்ள கொடியும் ஆடிற்று</urai>
      <rank>144</rank>
      <title>பின்றேர்க் குரவை</title>
      <lg>
         <line>கருங்கழன் மறவரொடு வெள்வளை விறலியர்</line>
         <line>பெருந்தகை தேரின் பின்னா டின்று. - கொளு</line>
      </lg>
      <urai>போர்க்களத்தில் மன்னன் தேரின் பின்னே மறவரும், விறலியரும் சேர்ந்து மகிழ்ச்சியுடன் ஆடுதல்</urai>
      <lg>
         <line>கிளையாய்ந்து பண்ணிய கேள்வியாழ்ப் பாணும்</line>
         <line>வளையா வயவரும் பின்னாக் – கொளையாய்ந்து</line>
         <line>தசைவிளங்கும் பாடலொ டாட வருமே</line>
         <line>திசைவிளங்குந் தானையான் றேர்.</line>
      </lg>
      <urai>மன்னன் தேரின் பின்னே இருந்துகொண்டு</urai>
      <urai>கிளை நரம்பில் கை படாமல் பாணன் யாழை மீட்டவும்</urai>
      <urai>கொளை என்னும் குரவை ஓசை முழக்கத்துன் பாடினி பாட்டிசைக்கவும்</urai>
      <urai>படையுடன் மன்னன் தேர் போர்களம் வருகிறது</urai>
      <rank>145</rank>
      <title>பேய்க் குரவை</title>
      <lg>
         <line>மன்ன னூரு மறமிகு மணித்தேர்ப்</line>
         <line>பின்னு முன்னும் பேயா டின்று. - கொளு</line>
      </lg>
      <urai>மன்னன் போர்க்களம் செல்லும் மணித் தேரின் முன்னும், பின்னும் நல்ல தீனி கிடைக்கும் என்று மகிழ்ந்து பேய்கள் ஆடிக்கொண்டு செல்லல்</urai>
      <lg>
         <line>முன்னரும் பின்னரும் மூரிக் கடற்றானை</line>
         <line>மன்ன னெடுந்தேர் மறனேத்தி – ஒன்னார்</line>
         <line>நிணங்கொள் பேழ் வாய நிழல்போ னுடங்கிக்</line>
         <line>கணங்கொள்பே யாடுங் களித்து.</line>
      </lg>
      <urai>வேந்தன் பகைவரின் குருதித் தசையை வாயில் அதவிக்கொண்டு</urai>
      <urai>வேந்தன் செல்லும் தேரின் முன்னரும், பின்னரும்</urai>
      <urai>அவனது படையினருடன் சேர்ந்து பேய்கள் ஆடுகின்றன</urai>
      <rank>146</rank>
      <title>களிற்றுடனிலை</title>
      <lg>
         <line>ஒளிற்றெஃகம் படவீழ்ந்த</line>
         <line>களிற்றின் கீழ்க் கண்படுத்தன்று. - கொளு</line>
      </lg>
      <urai>பகைவன் யானையை வேலால் வீழ்த்தி, அது சாயும்போது அதன் அடியில் பட்டு மடிந்தது</urai>
      <lg>
         <line>இறுவரை வீழ வியக்கற் றவிந்த</line>
         <line>தறுகட் டகையரிமாப் போன்றான் – சிறுகட்</line>
         <line>பெருங்கைக் களிறெறிந்து பின்னதன்கீழ்ப் பட்ட</line>
         <line>கருங்கழற் செவ்வே லவன்.</line>
      </lg>
      <urai>மலை அதிர முழங்கிக்கொண்டு வரும் யானை போன்று கருங்கழல் வேல்மறவன் போர்க்களத்தில் யானையை வீழ்த்தி அது சாயும்போது அதன் அடியில் பட்டு மாண்டான்.</urai>
      <rank>147</rank>
      <title>ஒள்வாளமலை</title>
      <lg>
         <line>வலிகெழுதோள் வாள்வயவர்</line>
         <line>ஒலிகழலா னுடனாடின்று. - கொளு</line>
      </lg>
      <urai>கழல் மறவனுடன் சேர்ந்து வாளைச் சுழற்றிக்கொண்டு வாள்மறவன் போர்க்களத்தில் ஆடுதல்</urai>
      <lg>
         <line>வாளை பிறழுங் கயங்கடுப்ப வந்தடையார்</line>
         <line>ஆளமா வென்றி யடுகளத்துத் – தோள்பெயராக்</line>
         <line>காய்ந்தடு துப்பிற் கழன்மறவ ராடினார்</line>
         <line>வேந்தொடு வெள்வாள் விதிர்த்து.</line>
      </lg>
      <urai>குளத்தில் வாளைமீன் பிறழ்வது போல வாளைச் சுழற்றிக்கொண்டு போர்க்களத்தில் கழல்மறவன் ஆடுகிறான்</urai>
      <rank>148</rank>
      <title>தானைநிலை</title>
      <lg>
         <line>இருபடையு மறம்பழிச்சப்</line>
         <line>பொருளகத்துப் பொலிவெய்தின்று. - கொளு</line>
      </lg>
      <urai>இருதிறப் படைகளும் போற்றும்படி போர்க்களத்தில் மறவன் தன் திறமையை வெளிப்படுத்தியது</urai>
      <lg>
         <line>நேரார் படையி னிலைமை நெடுந்தகை</line>
         <line>ஓரா னுறைகழியா னொள்வாளும் – தேரார்க்கும்</line>
         <line>வெம்பரிமா வூர்ந்தார்க்கும் வெல்களிற்றின் மேலார்க்கும்</line>
         <line>கம்பமா நின்றான் களத்து.</line>
      </lg>
      <urai>யானைமீதும், குதிரைமீதும் வந்து தாக்கும் மறவர்கள் வியக்கும்படியாக, எதிராளிகளைத் தடுத்து நிறுத்திக்கொண்டு கழல்மறவன் போர்களத்தில் நின்றான்</urai>
      <rank>149</rank>
      <title>வெருவருநிலை</title>
      <lg>
         <line>விலங்கமருள் வியலகலம் வில்லுதைத்த கணைகிழிப்ப</line>
         <line>நிலந்தீண்டா வகைப்பொலிந்த நெடுந்தகை நிலையுரைத்தன்று. - கொளு</line>
      </lg>
      <urai>பகைவரின் அம்புகள் தைத்தும் உடல் நிலத்தில் சாயாமல் உடல் அம்பில் நின்றது</urai>
      <lg>
         <line>வெங்கண் முரசதிரும் வேலமருள் வில்லுதைப்ப</line>
         <line>எங்கு மருமத் திடைக்குளிப்பச் – செங்கட்</line>
         <line>புலவா நெடுந்தகை பூம்பொழி லாகம்</line>
         <line>கலவாமற் காத்த கணை.</line>
      </lg>
      <urai>முரசதிர வேலும் வில்லும் உடலில் பாய்ந்து, சினக்கண் மாறாத மறவனை மண்ணில் சாயாமல், கணைகள் நிறுத்தின</urai>
      <rank>150</rank>
      <title>சிருங்கார நிலை</title>
      <lg>
         <line>பகைபுகழக் கிடந்தானை</line>
         <line>முகைமுறுவலார் முயக்கமர்ந்தன்று - கொளு</line>
      </lg>
      <urai>பகைவர் புகழும்படிப் போரிட்டுக் களத்தில் கிடந்தவனை</urai>
      <urai>மனைவி முயங்கியது</urai>
      <lg>
         <line>எங்கணவ னெங்கணவ னென்பா ரிகல்வாடத்</line>
         <line>தங்கணவன் றார்தம் முலைமுகப்ப – வெங்கணைசேர்</line>
         <line>புண்ணுடை மார்பம் பொருகளத்துப் புல்லினார்</line>
         <line>நுண்ணிடைப் பேரல்கு லார்.</line>
      </lg>
      <urai>புண் பட்ட மார்புடன் போர்க்களத்தில் கிடப்பவனை</urai>
      <urai>என் கணவன், என் கணவன் என்று சொல்லிக்கொண்டு</urai>
      <urai>மகளிர் தம் முலைகளால் அவன் மார்பினைத் தழுவினர்</urai>
      <rank>151</rank>
      <title>உவகைக் கலுழ்ச்சி</title>
      <lg>
         <line>வாள்வாய்த்த வடுவாழ்யாக்கைக்</line>
         <line>கேள்கண்டு கலுழ்ந்துவந்தன்று - கொளு</line>
      </lg>
      <urai>போரில் வாளால் வெட்டப்பட்டு கிடக்கும் மறவன் உடலினைக் கண்டு அவனது உறவுக்காரி கண்ணீருடன் பெருமித உவகை கொள்ளுதல்</urai>
      <lg>
         <line>வெந்தொழிற் கூற்றமு நாணின்று வெங்களத்து</line>
         <line>வந்த மறவர்கை வாடுமிப்பப் – பைந்தொடி</line>
         <line>ஆடரிமா வன்னான் கிடப்ப வகத்துவகை</line>
         <line>ஓடரிக்க ணீர்பா யுக.</line>
      </lg>
      <urai>வெற்றி கொள்ளும் அரிமா போன்ற தன் கணவன் உடல் போர்க்களத்தில் எதிரி வாளால் வெட்டப்பட்டுக் கிடப்பதைக் கண்டு கண்ணீர் மல்க உள்ளம் மகிழ்ந்தது கண்டு கூற்றமே நாணிற்று</urai>
      <rank>152</rank>
      <title>தன்னை வேட்டல்</title>
      <lg>
         <line>தம்மிறைவன் விசும்படைந்தென</line>
         <line>வெம்முரணா னுயிர் வேட்டன்று. - கொளு</line>
      </lg>
      <urai>தன் அரசன் விசும்பு இடைந்தான் என்று அவனது மெய்காப்பாளன் தன் உயிரைத் தானே மாய்த்துக் கொண்டது</urai>
      <lg>
         <line>வான மிறைவன் படர்ந்தென வாடுடுப்பா</line>
         <line>மானமே நெய்யா மறம்விறகாத் – தேனிமிரும்</line>
         <line>கள்ளவிழ் கண்ணிக் கழல்வெய்யோன் வாளமர்</line>
         <line>ஒள்ளழலுள் வேட்டா னுயிர்.</line>
      </lg>
      <urai>தன் அரசன் வாலுலகம் சென்றுவிட்டான் என்று</urai>
      <urai>அவனது மெய்காப்பாளன்</urai>
      <urai>தன் வாளைத் துடுப்பாக்கிப்பொண்டு</urai>
      <urai>தன் மானத்தை நெய்யாக்கிக்கொண்டு</urai>
      <urai>தன் மறத்தை விறகாக வைத்து</urai>
      <urai>வேள்வி செய்தான்</urai>
      <urai>அதாவது தன் வாளால் தன் உயிரையே மாய்த்துக்கொண்டான்</urai>
      <rank>153</rank>
      <title>இதுவுமது</title>
      <lg>
         <line>காய்கதிர் நெடுவேற் கணவனைக் காணிய</line>
         <line>ஆயிழை சேறலு மத்துறை யாகும். - கொளு</line>
      </lg>
      <urai>போர்களத்தில் மாண்ட தன் கணவனை வானுலகில் காணும்பொருட்டு மனைவி அவனுடன் செல்வதைக் கூறினும் இந்தத் துறை ஆகும்</urai>
      <lg>
         <line>கற்பின் விழுமிய தில்லை கடையிறந்</line>
         <line>திற்பிறப்பு நாணு மிடையொழிய – நற்போர்</line>
         <line>அணங்கிய வெங்களத் தாருயிரைக் காண்பான்</line>
         <line>வணங்கிடை தானே வரும்.</line>
      </lg>
      <urai>கற்பினைக் காட்டிலும் விழுமிய பொருள் வேறொன்றும் இல்லை</urai>
      <urai>கணவன் இடையிலே மாள அவனுக்குப் பின் வாழ்வதற்கு மனைவி நாணினாள்</urai>
      <urai>அணங்கிய அவன் உயிரைக் காண்பதற்காக மனைவியும் தானே வருகிறாள்</urai>
      <rank>154</rank>
      <title>தொகைநிலை</title>
      <lg>
         <line>அழிவின்று புகழ்நிறீஇ</line>
         <line>ஒழிவின்று களத்தொழிந்தன்று. - கொளு</line>
      </lg>
      <urai>கணவன் புகழை நிலைநாட்டுவதற்காக மனவியும் போர்களத்தில் உயிரைத் துறந்தாள்</urai>
      <lg>
         <line>மண்டமர்த் திண்டோள் மறங்கடைஇ மண்புலம்பக்</line>
         <line>கண்டிரள் வேன் மன்னர் களம்பட்டார் – பெண்டிர்</line>
         <line>கடிதெழு செந்தீக் கழுமினா ரின்னும்</line>
         <line>கொடி தேகா ணார்ந்தின்று கூற்று.</line>
      </lg>
      <urai>தன் தோள் வீரத்தைக் காட்டி மண்ணுலகம் புலம்ப மன்னன் போர்க்களத்தில் மாண்டான்</urai>
      <urai>அவனது மனைவியரும் தீ மூட்டி அதில் விழுந்து இறந்தொழிந்தனர்</urai>
      <urai>என்னே! கொடுமை!</urai>
      <p>ஏழாவது தும்பைப் படலம் முற்றிற்று.</p>
   </Result>
</wiki_Treatment>
