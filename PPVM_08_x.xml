<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_08a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/வாகைப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9dod</Short_URL>
   <Result>
      <p>எட்டாவது</p>
      <Chapter_Title>வாகைப்படலம்</Chapter_Title>
      <cUttiram>9</cUttiram>
      <lg>
         <line>சீர்சால் வாகை வாகை யரவம்</line>
         <line>அரச வாகை முரச வாகை</line>
         <line>மறக்கள வழியொடு களவேள் விய்யே</line>
         <line>முன்றேர்க் குரவை பின்றேர்க் குரவை</line>
         <line>பார்ப்பன வாகை வாணிக வாகை</line>
         <line>வேளாண் வாகை பொருந வாகை</line>
         <line>அறிவன வாகை தாபத வாகை</line>
         <line>கூதிர்ப் பாசறை வாடைப் பாசறை</line>
         <line>அரச முல்லை பார்ப்பன முல்லை</line>
         <line>அவைய முல்லை கணிவன் முல்லை</line>
         <line>மூதின் முல்லை யேறாண் முல்லை</line>
         <line>வல்லாண் முல்லை காவன் முல்லை</line>
         <line>பேராண் முல்லை மறமுல் லையே</line>
         <line>குடைமுல் லையொடு தண்படை நிலையே</line>
         <line>அவிப்பலி யென்றா சால்பு முல்லை</line>
         <line>கிணைநிலை யேனைப் பொருளொடு புகறல்</line>
         <line>அருளொடு நீங்க லுளப்படத் தொகைஇ</line>
         <line>மூன்று தலையிட்ட மூவீ ரைந்தும்</line>
         <line>வான்றோய் வாகைத் திணையது வகையே.</line>
      </lg>
      <ol>
         <li>வாகை</li>
         <li>வாகை அரவம்</li>
         <li>அரச வாகை</li>
         <li>முரச வாகை</li>
         <li>மறக்களவழி</li>
         <li>களவேள்வி</li>
         <li>முன்றேர்க் குரவை</li>
         <li>பின்றேர்க் குரவை</li>
         <li>பார்ப்பன வாகை</li>
         <li>வாணிக வாகை</li>
         <li>வேளாண் வாகை</li>
         <li>பொருந வாகை</li>
         <li>அறிவன வாகை</li>
         <li>தாபத வாகை</li>
         <li>கூதிர்ப் பாசறை</li>
         <li>வாடைப் பாசறை</li>
         <li>அரச முல்லை</li>
         <li>பார்ப்பன முல்லை</li>
         <li>அவைய முல்லை</li>
         <li>கணிவன் முல்லை</li>
         <li>மூதின் முல்லை</li>
         <li>ஏறாண் முல்லை</li>
         <li>வல்லாண் முல்லை</li>
         <li>காவன் முல்லை</li>
         <li>பேராண் முல்லை</li>
         <li>மற முல்லை</li>
         <li>குடை முல்லை</li>
         <li>தண்படை நிலையே</li>
         <li>அவிப்பலி</li>
         <li>சால்பு முல்லை</li>
         <li>கிணைநிலை</li>
         <li>பொருளொடு புகறல்</li>
         <li>அருளொடு நீங்கல்</li>
      </ol>
      <lg>
         <line>உளப்படத் தொகைஇ</line>
         <line>மூன்று தலையிட்ட மூவீ ரைந்தும்</line>
         <line>வான்றோய் வாகைத் திணையது வகையே.</line>
      </lg>
      <rank>155</rank>
      <title>வாகை</title>
      <lg>
         <line>இலைபுனை வாகைசூடி யிகன்மலைந்</line>
         <line>தலைகடற் றானை யரசட் டார்த்தன்று. - கொளு</line>
      </lg>
      <urai>வாகைப் பூவை இலையுடன் சூடிக்கொண்டு படையுடன் சென்று படையுடன் வந்து தாக்கும் அரசனை அழித்து ஆரவாரம் செய்தல்</urai>
      <lg>
         <line>சூடினான் வாகைச் சுடர்த்தெரியல்</line>
         <line>பாடினார் வெல்புகழைப் பல்புலவர் – கூடார்</line>
         <line>உடல்வே லழுவத் தொளிதிகழும் பைம்பூண்</line>
         <line>அடல்வேந்த னட்டார்த் தரசு.</line>
      </lg>
      <urai>வேந்தன் வாகைத் தலைமாலை சூடிக்கொண்டு போர்க்களத்தில் பகைவரைத் தாக்கி வென்று வாகை சூடினான்</urai>
      <urai>புலவர்கள் அவன் புகழைப் பாடினர்</urai>
      <rank>156</rank>
      <title>வாகை அரவம்</title>
      <lg>
         <line>வெண்கண்ணியுங் கருங்கழலும்</line>
         <line>செங்கச்சுந் தகைபுனைந்தன்று. - கொளு</line>
      </lg>
      <urai>தலையில் சூடிய வெள்ளைநிற வாகைப்பூ மாலையையும்</urai>
      <urai>காலில் அணிந்துள்ள கருநிறக் கழலையும்</urai>
      <urai>இடுப்பில் கட்டியுள்ள செந்நிறக் கச்சினையும்</urai>
      <urai>பாராட்டி ஆரவாரம் செய்தல்</urai>
      <lg>
         <line>அனைய வமரு ளயில்போழ் விழுப்புண்</line>
         <line>இனைய வினிக்கவலை யில்லை – புனைக</line>
         <line>அழலோ டிமைக்கு மணங்குடைவாண் மைந்தர்</line>
         <line>கழலோடு பூங்கண்ணி கச்சு.</line>
      </lg>
      <urai>இளைய மைந்தர் குருதியில் சிவந்து தோன்றும் வாளைக் கச்சில் மாட்டினர்</urai>
      <urai>இனி வேல் வீச்சில் பட்ட உன் விழுப்புண் பற்றி நீ கவலைப்பட வேண்டாம்</urai>
      <rank>157</rank>
      <title>அரசவாகை</title>
      <lg>
         <line>பகலன்ன வாய்மொழி</line>
         <line>இகல்வேந்த னியல்புரைத்தன்று. - கொளு</line>
      </lg>
      <urai>பகல் வெளிச்சம் நாள்தோறும் தவறாமல் வருவது போல் சொன்ன சொல் தவறாமல் நடந்துகொள்ளும் வேந்தனின் இயல்பினைச் சொல்வது</urai>
      <lg>
         <line>காவ லமைந்தான் கடலுலகங் காவலால்</line>
         <line>ஓவ லறியா துயிர்க்குவகை – மேவருஞ்சீர்</line>
         <line>ஐந்தொழி னான்மறை முத்தீ யிருபிறப்பு</line>
         <line>வெந்திறற் றண்ணளியெம் வேந்து.</line>
      </lg>
      <urai>எம் வேந்து காவலன்</urai>
      <urai>உலகிலுள்ள உயிர்களை ஓய்வு இல்லாமல் காக்கின்றான்</urai>
      <urai>5 தொழில்</urai>
      <urai>4 மறை</urai>
      <urai>3 தீ</urai>
      <urai>2 பிறப்பு</urai>
      <urai>ஆகியவற்றுக்கு உதவுமாறு</urai>
      <urai>தன் திற</urai>
      <urai>திறமையாலும்</urai>
      <urai>தண்ணளியாலும் - காக்கின்றான்</urai>
      <rank>158</rank>
      <title>முரச வாகை</title>
      <lg>
         <line>ஒலிகழலா னகனகருட்</line>
         <line>பலிபெறுமுரசின் பண்புரைத்தன்று. - கொளு</line>
      </lg>
      <urai>புகழும் கொடைகழல் பூண்டவன் அகநகருள்</urai>
      <urai>பலி (கொடை) கொடுக்கும் செய்தியை அறிவிக்க</urai>
      <urai>முழங்கும் முரசின் பண்பினை உரைத்தல்</urai>
      <lg>
         <line>மதியேர் நெடுங்குடை மன்னர் பணிந்து</line>
         <line>புதிய புகழ்மாலை வேய – நிதியம்</line>
         <line>வழங்குந் தடக்கையான் வான்றோய் நகருள்</line>
         <line>முழங்கு மதிரு முரசு.</line>
      </lg>
      <urai>மன்னர்கள் பணிந்து புதிய புகழ்மாலை சூட்டினர்</urai>
      <urai>அங்கே வேந்தன் கொடை வழங்கும் செய்தி அறிவிக்கவும் முரசம் முழங்கிற்று.</urai>
      <rank>159</rank>
      <title>மறக்களவழி</title>
      <lg>
         <line>முழவுறழ் திணைதோளானை</line>
         <line>உழவனாக வுரைமலிந்தன்று. - கொளு</line>
      </lg>
      <urai>அரசனைப் போர்க்கள உழவனாகப் புகழ்தல்</urai>
      <lg>
         <line>அஞ்சுவரு தானை யமரென்னு நீள்வயலுள்</line>
         <line>வெஞ்சினம் வித்திப் புகழ்விளைக்கும் – செஞ்சுடர்வேற்</line>
         <line>பைங்கட் பணைத்தாட் பகட்டுழவ னல்கலான்</line>
         <line>எங்கட் கடையா விடர்.</line>
      </lg>
      <urai>அமர் என்னும் வயலில்</urai>
      <urai>சினம் விதைத்தான்</urai>
      <urai>புகழ் விளைந்தது</urai>
      <urai>இவன் யானைகளைக் கொண்டு உழுகிறான்</urai>
      <urai>அதனால் எங்களுக்கு இடர் வராது</urai>
      <rank>160</rank>
      <title>களவேள்வி</title>
      <lg>
         <line>அடுதிற லணங்கார</line>
         <line>விடுதிறலான் களம்வேட்டன்று. - கொளு</line>
      </lg>
      <urai>அடும் திறலான் அணங்குகள் வயிறு நிறையும்படி, போர்க்களத்தில் வேள்வி செய்தல்</urai>
      <lg>
         <line>பிடித்தாடி யன்ன பிறழ்பற்பே யாரக்</line>
         <line>கொடித்தானை மன்னன் கொடுத்தான் – முடித்தலைத்</line>
         <line>தோளோடு வீழ்ந்த தொடிக்கை துடுப்பாக</line>
         <line>மூளையஞ் சோற்றை முகந்து.</line>
      </lg>
      <urai>பிடித்து ஆடும் பேய்களின் வயிறு நிறையும்படி மன்னன் தன் பகைவரின் தலை தோள் கை ஆகியவற்றைத் துணித்து அவற்றைக் கொண்டு அவர்களின் மூளைச்சோற்றைச் சமைத்து வழங்கினான்</urai>
      <rank>161</rank>
      <title>முன்றேர்க் குரவை</title>
      <lg>
         <line>வென்றேந்திய விறற்படையோன்</line>
         <line>முன்றேர்க்க ணணங்காடின்று. - கொளு</line>
      </lg>
      <urai>வென்று திரும்பும் மன்னன் தேரின் முன் அணங்குப் பேய்கள் கூத்தாடுதல்</urai>
      <lg>
         <line>உலவா வளஞ்செய்தா னூழிவாழ் கென்று</line>
         <line>புலவாய புன்றலைப்பே யாடும் – கலவா</line>
         <line>அரசதிர நூறி யடுகளம் வேட்டான்</line>
         <line>முரசதிர வென்றதேர் முன்.</line>
      </lg>
      <urai>போரில் வென்ற அரசன் முரசு முழங்கக் களவேள்வி செய்தான். உண்ட பேய்கள் அவன் தேரின் முன் ‘நீடூழி வாழ்க’ என்று பாடிக்கொண்டு கூத்தாடின</urai>
      <rank>162</rank>
      <title>பின்றேர்க் குரவை</title>
      <lg>
         <line>பெய்கழலான் றேரின்பின்</line>
         <line>மொய்வளை விறலியர் வயவரொடாடின்று. - கொளு</line>
      </lg>
      <urai>வென்று மீளும் வேந்தன் தேருக்குப் பின்னால் விறலியர் வயவரோடு சேர்ந்து கூத்தாடுதல்</urai>
      <lg>
         <line>வஞ்சமில் கோலானை வாழ்த்தி வயவரும்</line>
         <line>அஞ்சொல் விறலியரு மாடுபவே – வெஞ்சமரில்</line>
         <line>குன்றேர் மழகளிறுங் கூந்தற் பிடியும்போற்</line>
         <line>பின்றேர்க் குரவை பிணைந்து.</line>
      </lg>
      <urai>போர் முடிந்து களிறும் பிடியும் ஆடுவது போல வென்று திரும்பும் அரசன் தேருக்குப் பின்னால் வயவரும் விறலியரும் சேர்ந்து ஆடினர்</urai>
      <rank>163</rank>
      <title>பார்ப்பன வாகை</title>
      <lg>
         <line>கேள்வியாற் சிறப்பெய்தியானை</line>
         <line>வேள்வியான் விறன்மிகுத்தன்று. - கொளு</line>
      </lg>
      <urai>மறை = கேள்வி = வேதம்</urai>
      <urai>கேள்வியால் சிறப்புற்று விளங்கும் பார்ப்பான் வேள்வி செய்யப் பாராட்டுதல்</urai>
      <lg>
         <line>ஓதங் கரைதவழ்நீர் வேலி யுலகினுள்</line>
         <line>வேதங் கரைகண்டான் வீற்றிருக்கும் – ஏதம்</line>
         <line>சுடுசுடர் தானாகிச் செல்லவே வீழ்ந்த</line>
         <line>விடுசுடர் வேள்வி யகத்து.</line>
      </lg>
      <urai>வேதம் கரைகண்டவன் வேள்வி செய்யத் துன்பம் நீங்கும்</urai>
      <rank>164</rank>
      <title>வாணிக வாகை</title>
      <lg>
         <line>செறுதொழிலிற் சேணீங்கியான்</line>
         <line>அறுதொழிலு மெடுத்துரைத்தன்று. - கொளு</line>
      </lg>
      <urai>வயல் விளை பொருள்களுக்காக, தொலைதூரம் சென்ற வாணிகனின் அறுதொழில் சிறப்பினைப் பாராட்டுதல்</urai>
      <lg>
         <line>உழுது பயன்கொண் டொலிநிரை யோம்பிய</line>
         <line>பழுதிலாப் பண்டம் பகர்ந்து – முழுதுணர</line>
         <line>ஓதி யழல்வழிபட் டோம்பாத வீகையான்</line>
         <line>ஆதி வணிகர்க் கரசு.</line>
      </lg>
      <urai>உழுது பயன் கொள்ளல்</urai>
      <urai>ஆனிரை ஓம்பல்</urai>
      <urai>பண்டம் பறிமாறி விற்றல்</urai>
      <urai>ஓதுதல்</urai>
      <urai>வேள்வி செய்தல்</urai>
      <urai>ஈதல்</urai>
      <urai>ஆகிய ஆறும் செய்பவன் வணிகர்க்கு அரசு என்று போற்றப்படுகிறான்</urai>
      <rank>165</rank>
      <title>வேளாண் வாகை</title>
      <lg>
         <line>மேன்மூவரு மனம்புகல</line>
         <line>வாய்மையான வழியொழுகின்று - கொளு</line>
      </lg>
      <urai>மேல் குடியினர் மூவரும் மனம் விரும்பும்படி, அவர்கள் காட்டிய வழியில் நடத்தல்</urai>
      <lg>
         <line>மூவரு நெஞ்சமர முற்றி யவரவர்</line>
         <line>ஏவ லெதிர்கொண்டு மீண்டுரையான் – ஏவல்</line>
         <line>வழுவான் வழிநின்று வண்டார் வயலுள்</line>
         <line>உழுவா னுலகுக் குயிர்.</line>
      </lg>
      <urai>மேல்குடியினர் மூவரும் விரும்புமாறு, அவர்கள் ஏவியதைச் செய்துகொண்டு, வயலில் உழுது பயிரிடுபவன் உலகுக்கு உயிர் போன்றவன்</urai>
      <rank>166</rank>
      <title>பொருந வாகை</title>
      <lg>
         <line>புகழொடு பெருமை நோக்கி யாரையும்</line>
         <line>இகழ்த லோம்பென வெடுத்துரைத் தன்று. - கொளு</line>
      </lg>
      <urai>யாரையும் இகழாமல், எல்லாரிடமும் உள்ள புகழையும், பெருமையாயும் மேம்படுத்திக் கூறுதல்</urai>
      <lg>
         <line>வெள்ளம்போற் றானை வியந்து வீரவரை</line>
         <line>எள்ளி யுணர்த லியல்பன்று – தெள்ளியார்</line>
         <line>ஆறு மே லாறியபி னன்றித்தங் கைக்கொள்ளார்</line>
         <line>நீறுமேற் பூத்த நெருப்பு.</line>
      </lg>
      <urai>வெள்ளம் போல் படையில் வரும் மறவர்களை ஏளனம் செய்யாமல், பொருத்தி, ஆடிக் காட்டுபவர் நீறாகிய சாம்பலில் பற்றி எரியும் நெருப்பு</urai>
      <rank>167</rank>
      <title>அறிவன் வாகை</title>
      <lg>
         <line>புகழ் நுவல முக்காலமும்</line>
         <line>நிகழ்பறிபவ னியல்புரைத்தன்று. - கொளு</line>
      </lg>
      <urai>முக்காலமும் அறிந்த அறிவன் நிகழவிருப்பதைக் கூறும்போது அதன் இயல்பினைக் கூறுதல்</urai>
      <lg>
         <line>இம்மூ வுலகி னிருள்கடியு மாய்கதிர்போல்</line>
         <line>அம்மூன்று முற்ற வறிதலாற் – றம்மின்</line>
         <line>உறழா மயங்கி யுறழினு மென்றும்</line>
         <line>பிறழா பெரியோர்வாய்ச் சொல்.</line>
      </lg>
      <urai>கதிரவன் உலகிருளைப் போக்குவது போல, மூன்று காலமும் அறிந்தவனாய், எல்லாத் தாக்கங்களுக்கும் ஈடு கொடுத்துக்கொண்டு பெரியார் கூறும் வாய்ச்சொல் பிழையாவது இல்லை</urai>
      <rank>168</rank>
      <title>தாபத வாகை</title>
      <lg>
         <line>தாபத முனிவர் தவத்தொடு முயங்கி</line>
         <line>ஓவுத லறியா வொழுக்குரைத்தன்று. - கொளு</line>
      </lg>
      <urai>மனைவாழ்க்கையைத் துறத்தல் தாபதம். தாபத முனிவர் இடைவிடாமல் தவத்தில் மூழ்கியிருத்தலைக் கூறுவது</urai>
      <lg>
         <line>நீர்பலகான் மூழ்கி நிலத்தசைஇத் தோலுடீஇச்</line>
         <line>சோர்சடை தாழச் சுடரோம்பி – ஊரடையார்</line>
         <line>கானகத்த கொண்டு கடவுள் விருந்தோம்பல்</line>
         <line>வானகத் துய்க்கும் வழி.</line>
      </lg>
      <urai>நீரில் பலமுறை நீராடி, நிலத்தில் அமர்ந்துகொண்டு, தோலாடை உடுத்தியவராக, தலையில் சடைமுடி இருக்க, தீச்சுடர் வளர்த்துக்கொண்டு, ஊர்ப்பக்கம் வராமல், கானகத்தில் இருந்துகொண்டு, கடவுளுக்கு விருந்தோம்பும் வாழ்க்கையை மேற்கொள்வதே, தன்னை வானுலகுக்கு உய்க்கும் வழி ஆகும்.</urai>
      <rank>169</rank>
      <title>கூதிர்ப் பாசறை</title>
      <lg>
         <line>கூற்றலையான் வியன்கட்டூர்க் கூதிர்வான் றுளிவழங்க</line>
         <line>ஆற்றாமை நனிபெருகவு மயில்வேலோ னளிதுறந்தன்று. - கொளு</line>
      </lg>
      <urai>கூற்றுவன் போல் கட்டூர்ப் பாசறையில் இருக்கும் மன்னன், குளிரும் பனிக்காற்று வீசும்போதும், மனைவி நினைவு தனக்கு ஆற்றாமை தரும்போதும், மனைவிக்கு அளி செய்யாமல் பாசறையில்லேயே இருத்தல் பற்றிக் கூறுவது</urai>
      <lg>
         <line>கவலை மறுகிற் கடுங்கண் மறவர்</line>
         <line>உவலைசெய் கூரை யொடுங்கத் – துவலைசெய்</line>
         <line>கூதிர் கலிநவு முள்ளான் கொடித்தேராள்</line>
         <line>மூதின் மடவாண் முயக்கு.</line>
      </lg>
      <urai>வழி பிரியும் கவலைக் கட்டூர்த் தெருவில், தழைகளால் வேயப்பட்ட கூரைப் பாடிவீட்டில், குளிருக்காக மறவர் ஒடுங்கி இருக்கும்போது, அந்தத் துன்பத்தைப் போக்கும் வகையில், இல்லம் திரும்பித் தன் மனைவிக்கு அளி செய்யாமல், கொடித்தேர் வேந்தன் கூதிர்ப்பாசறையில் இருக்கிறான்.</urai>
      <rank>170</rank>
      <title>வாடைப் பாசறை</title>
      <lg>
         <line>வெந்திறலான் வியன்பாசறை வேல்வயவர் விதிர்ப்பெய்த</line>
         <line>வந்துலாய்த் துயர்செய்யும் வாடையது மலிபுரைத்தன்று. - கொளு</line>
      </lg>
      <urai>வயவருடன் வேந்தன் இருக்கும் பாசறையில் வாடைக்காற்று தாக்குவது பற்றிக் கூறுவது</urai>
      <lg>
         <line>வாடை நலிய வடிக்கண்ணா டோணசை</line>
         <line>ஓடை மழகளிற்றா னுள்ளான்கொல் – கோடல்</line>
         <line>முகையோ டலம்வர முற்றெரிபோற் பொங்கிப்</line>
         <line>பகையொடு பாசறையு ளான்.</line>
      </lg>
      <urai>வாடைக்காற்று துன்புறுத்த, அதனைப் போக்க மனைவியின் தோளணைப்பை விரும்பாமல், எரியும் தீயைப்போல் கோடல் மலர்ந்திருக்கும் பாசறையில் வேந்தன் தங்கியிருக்கிறான்</urai>
      <rank>171</rank>
      <title>அரச முல்லை</title>
      <lg>
         <line>செருமுனை யுடற்றுஞ் செஞ்சுடர் நெடுவேல்</line>
         <line>இருநிலங் காவல னியல்புரைத் தன்று. - கொளு</line>
      </lg>
      <urai>பகைவரிடமிருந்து நாட்டைக் காப்பாற்ற, வேந்தன் வேலுடன் தங்கியிருத்தல் பற்றிக் கூறுவது</urai>
      <lg>
         <line>செயிர்க்க ணிகழாது செங்கோ லுயரி</line>
         <line>மயிர்க்கண் முரச முழங்க – உயிர்க்கெல்லாம்</line>
         <line>நாவ லகலிடத்து ஞாயி றனையனாய்க்</line>
         <line>காவலன் சேறல் கடன்.</line>
      </lg>
      <urai>சினம் கொள்ளும் தன் கண்ணை இகழாமல், செங்கோலை உயர்த்திக்கொண்டு, முரசு முழங்க, ஞாயிறுபோல் நாட்டுக்கு ஒளி வழங்குதல் காவலனின் கடமை.</urai>
      <rank>172</rank>
      <title>பார்ப்பன முல்லை</title>
      <lg>
         <line>கான்மலியு நறுந்தெரியற் கழல்வேந்த ரிகலவிக்கும்</line>
         <line>நான்மறையோ னலம்பெருகு நடுவுநிலை யுரைத்தன்று. - கொளு</line>
      </lg>
      <urai>போரைத் தவிர்க்கப் பார்ப்பனன் தூது செல்வது</urai>
      <lg>
         <line>ஒல்லெனீர் ஞாலத் துணர்வோ விழுமிதே</line>
         <line>நல்லிசை முச்செந்தீ நான்மறையோன் – செல்லலும்</line>
         <line>வென்றன்றி மீளா விறல்வேந்தர் வெம்பகை</line>
         <line>என்றன்றி மீண்ட திலர்.</line>
      </lg>
      <urai>இந்த உணர்வு நன்று. முத்தீ நான்மறையாளன் தூது சென்றான். வெல்லும் வெம்பகை மன்னர் இருவர் பகைமை ஒழிந்தது.</urai>
      <rank>173</rank>
      <title>அவைய முல்லை</title>
      <lg>
         <line>நவைநீங்க நடுவுகூறும்</line>
         <line>அவைமாந்த ரியல்புரைத்தன்று. - கொளு</line>
      </lg>
      <urai>வழக்குக்குத் தீர்ப்பளிக்கும் ஊரவை மாந்தரின் இயல்பினைக் கூறுதல்</urai>
      <lg>
         <line>தொடைவிடை யூழாத் தொடைவிடை துன்னித்</line>
         <line>தொடைவிடை யூழிவை தோலாத் – தொடைவேட்</line>
         <line>டழிபட லாற்ற லறிமுறையேன் றெட்டின்</line>
         <line>வழிபடர்தல் வல்ல தவை.</line>
      </lg>
      <urai>வழக்கினை வினவி விடை அறிதல்</urai>
      <urai>அதன்வழி முறைமை அறிதல்</urai>
      <urai>வினா விடைகளை ஒப்பிட்டுப் பார்த்தல்</urai>
      <urai>அவற்றிற்குத் தீர்பளித்த பழைய முறைகளை எண்ணல்</urai>
      <urai>அந்தப் பழைய தீர்ப்புகளை அடிப்படையாகப் போர்த்திக்கொள்ளல்</urai>
      <urai>வினாவால் பொய்யான விடைகளை அழித்தல்</urai>
      <urai>கண்டறிந்த உண்மையின் ஆற்றலை வெளிப்படுத்தல்</urai>
      <urai>கண்டறிந்த உண்மையை அவையோர்க்குத் தெரிவித்துத் தீர்ப்பு கூறல் ஆகிய 8 நெறிகளிலும் வல்லதுதான் ஊரவை</urai>
      <rank>174</rank>
      <title>கணிவன் முல்லை</title>
      <lg>
         <line>துணிபுணருந் தொல்கேள்விக்</line>
         <line>கணிவனது புகழ்கிளந்தன்று. - கொளு</line>
      </lg>
      <urai>எண்ணத்தையும் எதிர்காலத்தையும் எடுத்துச் சொல்லக்கூடிய கணிவன் சிறப்பினைக் கூறுதல்</urai>
      <lg>
         <line>புரிவின்றி யாக்கைபோற் போற்றுவ போற்றிப்</line>
         <line>பரிவின்றிப் பட்டாங் கறியத் – திரிவின்றி</line>
         <line>விண்ணிவ் வுலகம் விளைக்கும் விளைவெல்லாம்</line>
         <line>கண்ணி யுரைப்பான் கணி.</line>
      </lg>
      <urai>யாரிடமும் இரக்கம் காட்டாமல், போற்றவேண்டுவனவற்றைப் போற்றி, உலகில் நிகழ்வதை அறிந்து, மாறுகோள் இல்லாமல், விண்மீன் உலகை ஒப்பிட்டுப் பார்த்து, விளைய இருப்பதை எடுத்துரைப்பவன் கணி என்று போற்றப்படுகிறான்.</urai>
      <rank>175</rank>
      <title>மூதின் முல்லை</title>
      <lg>
         <line>அடல்வே லாடவர்க் கன்றியு மவ்வில்</line>
         <line>மடவரன் மகளிர்க்கு மறமிகுத் தன்று. - கொளு</line>
      </lg>
      <urai>பகையைக் கொல்லும் வேலைத் தாய் மகன் கையில் கொடுத்து அனுப்புதல்</urai>
      <lg>
         <line>வந்த படைநோனாள் வாயின் முலைபறித்து</line>
         <line>வெந்திற லெஃக மிறைக்கொளீஇ – முந்தை</line>
         <line>முதல்வர்கற் றான்காட்டி மூதின் மடவாள்</line>
         <line>புதல்வனைச் செல்கென்றாள் போர்க்கு.</line>
      </lg>
      <urai>தாக்க, அரசன் வாயிலுக்கு வந்த பகைவனைக் கண்டு, நெஞ்சம் பொறுக்க மாட்டாமல், மூதில் மகளிர், தன் முன்னோர் செய்ததை எடுத்துரைத்து, மகன் மார்பில் கேடயம் அணிவித்துக் கையில் வேலைக் கொடுத்து, போருக்கு அனுப்புகிறாள்.</urai>
      <rank>176</rank>
      <title>ஏறாண் முல்லை</title>
      <lg>
         <line>மாறின்றி மறங்கனலும்</line>
         <line>ஏறாண்குடி யெடுத்துரைத்தன்று. - கொளு</line>
      </lg>
      <urai>மறத் தீ பற்றி எரியும், ஏறு போன்ற ஆண்மகன் சிறப்பினைக் கூறுதல்</urai>
      <lg>
         <line>கன்னின்றா னெந்தை கணவன் களப்பட்டான்</line>
         <line>முன்னின்று மொய்யவிந்தா ரென்னையா – பின்னின்று</line>
         <line>கைபோய்க் கணையுதைப்பக் காவலன் மேலோடி</line>
         <line>எய்போற் கிடந்தானென் னேறு.</line>
      </lg>
      <urai>மறக்குடி மகள் கூறுகிறாள்</urai>
      <urai>போரில் மாண்ட என் தந்தை நடுகல்லாக இருக்கிறான்</urai>
      <urai>என் கணவன் களத்தில் மாண்டான்</urai>
      <urai>என் அண்ணன்மார்களும் போர்முனையில் விழுப்புண் பட்டு வலிமையை இழந்துவிட்டனர்.</urai>
      <urai>என் மகனும் பகைமன்னனைத் தாக்கி, அவனால் கொல்லப்பட்டு, எய்தவனாகப் போர்க்களத்தில் கிடக்கிறான்</urai>
      <rank>177</rank>
      <title>வல்லாண் முல்லை</title>
      <lg>
         <line>இல்லும் பதியு மியல்புங் கூறி</line>
         <line>நல்லாண் மையை நலமிகுத் தன்று. - கொளு</line>
      </lg>
      <urai>குடிப்பெருமை, ஊர்ப்பெருமை போன்றவற்றைச் சிறப்பித்துக் கூறல்</urai>
      <lg>
         <line>வின்முன் கணைதெரியும் வேட்டைச் சிறுசிறார்</line>
         <line>முன்முன் முயலுகளு முன்றிற்றே – மன்முன்</line>
         <line>வரைமார்பின் வேன்மூழ்க வாளழுவந் தாங்கி</line>
         <line>உரைமாலை சூடினா னூர்.</line>
      </lg>
      <urai>பகைக் காட்டில், மன்னனுக்கு முன்னே, தன் மார்பில் வேல்கள் பல தாக்கி, மன்னனால் போற்றப்பட்டவனின் வேட்டுவச் சிறுவர்கள் இப்போது தம் முற்றத்தில் முயல்களை எய்து பயிற்சி எடுத்துக்கொண்டிருக்கும் ஊர் இந்த ஊர்.</urai>
      <rank>178</rank>
      <title>காவன் முல்லை</title>
      <lg>
         <line>தவழ்திரை முழங்குந் தண்கடல் வேலிக்</line>
         <line>கமழ்தார் மன்னவன் காவன்மிகுத் தன்று. - கொளு</line>
      </lg>
      <urai>மன்னன் நாட்டைக் காப்பாற்றுவதைச் சிறப்பித்துப் பேசுதல்</urai>
      <lg>
         <line>பெரும்பூட் சிறுதகைப் பெய்மலர்ப் பைந்தார்க்</line>
         <line>கருங்கழல் வெண்குடையான் காவல் – விரும்பான்</line>
         <line>ஒருநாண் மடியி னுலகின்மே னில்லா</line>
         <line>திருநால் வகையா ரியல்பு.</line>
      </lg>
      <urai>நாட்டைக் காக்கும் பணியில் ஈடபடாமல் ஒருநாள் கழியினும் இந்த மன்னன் இறந்துவிடுவான்</urai>
      <rank>179</rank>
      <title>இதுவுமது</title>
      <lg>
         <line>தக்காங்குப் பிறர்கூறினும்</line>
         <line>அத்துறைக் குரித்தாகும்</line>
      </lg>
      <urai>அரசனுக்கு அறிவுரை கூறுதலும் இந்தத் துறைக்கு உரியதாகும்</urai>
      <lg>
         <line>ஊறின் றுவகையுள் வைக வுயிரோம்பி</line>
         <line>ஆறிலொன் றானா தளித்துண்டு – மாறின்றி</line>
         <line>வான்காவல் கொண்டான் வழிநின்று வைகலும்</line>
         <line>தான்காவல் கொண்ட றகும்.</line>
      </lg>
      <urai>மக்கள் துன்பம் இல்லாமல் வாழ உயிரினங்களைப் பேணவேண்டும். மக்களின் வருவாயில் ஆறில் ஒரு பங்கு மட்டுமே வரியாகப் பெறுதல் வேண்டும். இவைவே அரசன் தகைமைப் பண்பாகும்</urai>
      <rank>180</rank>
      <title>பேராண் முல்லை</title>
      <lg>
         <line>உளம்புகல மறவேந்தன்</line>
         <line>களங்கொண்ட சிறப்புரைத்தன்று. - கொளு</line>
      </lg>
      <urai>வேந்தன் போர்க்களத்தில் வெற்றியைத் தனதாக்கிக்கொள்ளல்</urai>
      <lg>
         <line>ஏந்துவாட்டானை யிரிய வுறைகழித்துப்</line>
         <line>போந்துவாண் மின்னும் பொருசமத்து – வேந்து</line>
         <line>இருங்களி யானை யினமிரிந் தோடக்</line>
         <line>கருங்கழலான் கொண்டான் களம்.</line>
      </lg>
      <urai>வாள்படை அஞ்சி ஒடும்படி வேந்தன் தன் வாளை உருவிப் போரிட யானைகளும் அஞ்சி ஓடின.</urai>
      <rank>181</rank>
      <title>மறமுல்லை</title>
      <lg>
         <line>வெள்வாள் வேந்தன் வேண்டிய தீயவும்</line>
         <line>கொள்ளா மறவன் கொதிப்புரைத் தன்று. - கொளு</line>
      </lg>
      <urai>வேந்தன் விரும்பியதைக் கொடுத்தும் மறவன் கொதிப்பு அடங்காமை</urai>
      <lg>
         <line>வின்னவி றோளானும் வேண்டிய கொள்கென்னும்</line>
         <line>கன்னவி றிண்டோட் கழலானும் – மன்னன்முன்</line>
         <line>ஒன்றா னழல்விழியா வொள்வாள் வலனேந்தி</line>
         <line>நின்றா நெடிய மொழிந்து.</line>
      </lg>
      <urai>வேந்தன் மறவன் விரும்பியன எல்லாவற்றையும் கொடுத்தான். அப்போதும் மறவன் தன்னைப் போருக்கு அனுப்ப வேண்டி வாளை ஏந்தி வஞ்சினம் வேசிக்கொண்டு நின்றான்.</urai>
      <rank>182</rank>
      <title>குடைமுல்லை</title>
      <lg>
         <line>மொய்தாங்கிய முழுவலித்தோட்</line>
         <line>கொய்தாரான் குடைபுகழ்ந்தன்று. - கொளு</line>
      </lg>
      <urai>அரசன் வெண்கொற்றக் குடையைப் புகழ்வது</urai>
      <lg>
         <line>வேயுள் விசும்பு விளங்கு கதிர்வட்டம்</line>
         <line>தாய புகழான் றளிக்குடைக்குத் – தோயம்</line>
         <line>எதிர்வழங்கு கொண்மூ விடைபோழ்ந்த சுற்றுக்</line>
         <line>கதிர்வழங்கு மாமலை காம்பு.</line>
      </lg>
      <urai>மூங்கிலின் உச்சியில் கதிர்வட்டம் விளங்குவது போன்ற குடை உடையவன் வேந்தன். அதன் நிழலில் தண்ணளி வழங்குகிறான். மேகங்களுக்கு இடையே தோன்றும் தோயம் (மின்னல்) போன்ற காம்புகளை உடையது அந்தக் குடை.</urai>
      <rank>183</rank>
      <title>கண்படை நிலை</title>
      <lg>
         <line>மண்கொண்ட மறவேந்தன்</line>
         <line>கண்படைநிலை மலிந்தன்று. - கொளு</line>
      </lg>
      <urai>மண் கொண்ட வேந்தன் மாண்டதன் சிறப்பினை உரைத்தல்</urai>
      <lg>
         <line>கொங்கலர்தார் மன்னருங் கூட்டளப்பக் கூற்றணங்கும்</line>
         <line>வெங்கதிர்வேற் றண்டெரியல் வேந்தற்குப் – பொங்கும்</line>
         <line>புனலாடை யாளும் புனைகுடைக்கீழ் வைகக்</line>
         <line>கனலா துயிலேற்ற கண்.</line>
      </lg>
      <urai>வேந்தன் உடலைச் சுற்றி மன்னர்கள் கூடி நிற்கின்றனர். கூற்றம் அவனை அசங்கிற்று. வேந்தன் மனைவியும் ஈரத்துணியுடன் அவன் குடைக்கீழ் நிற்கிறாள். கனல் அவனை உறங்க வைக்கிறது.</urai>
      <rank>184</rank>
      <title>அவிப்பலி</title>
      <lg>
         <line>வெள்வா ளமருட் செஞ்சோ றல்ல</line>
         <line>துள்ளா மைந்த ருயிர்ப்பலி கொடுத்தன்று. - கொளு</line>
      </lg>
      <urai>போரிட்டுச் செஞ்சோற்றுக் கடன் கழிப்பது</urai>
      <lg>
         <line>சிறந்த திதுவென்னச் செஞ்சோறு வாய்ப்ப</line>
         <line>மறந்தரு வாளம ரென்னும் – பிறங்கழலுள்</line>
         <line>ஆருயி ரென்னு மவிவேட்டா ராங்கஃதால்</line>
         <line>வீரியரெய் தற்பால வீடு.</line>
      </lg>
      <urai>அரசன் அளித்த செஞ்சோற்றுக்குத் தான் செய்யவேண்டிய சிறந்த செயல் இது என்று கருதி, வாட்போர் என்னும் தீயில் தன் உயிரை வேள்வி செய்தான். அதுதானே வீரியர் எய்தும் வீடு?</urai>
      <rank>185</rank>
      <title>சால்பு முல்லை</title>
      <lg>
         <line>வான்றோயு மலையன்ன</line>
         <line>சான்றோர்தஞ் சால்புரைத்தன்று. - கொளு</line>
      </lg>
      <urai>வானைத் தொடும் மலை போல் விளங்கும் சான்றாரின் சிறப்பினை உரைத்தல்</urai>
      <lg>
         <line>உறையார் விசும்பி னுவாமதி போல</line>
         <line>நிறையா நிலவுத லன்றிக் – குறையாத</line>
         <line>வங்கம்போழ் முந்நீர் வளம்பெறினும் வேறாமோ</line>
         <line>சங்கம்போல் வான்மையார் சால்பு.</line>
      </lg>
      <urai>விண்மீன் துளிகளுக்கு இடையே விளங்கும் நிறைமதி போல நிலவுதல் அல்லாமல், வங்கத்தில் கடல் தாண்டிச் சென்று கொண்டுவந்த நிதியமே பெற்றாலும் சங்கின் நிறம் போல் உளத்தூய்மை கொண்ட சான்றோர் உள்ளம் மாறுபடுவரோ?</urai>
      <rank>186</rank>
      <title>கிணை நிலை</title>
      <lg>
         <line>தண்பணை வயலுழவனைத்</line>
         <line>தெண்கிணைவன் றிருந்துபுகழ்கிளந்தன்று. - கொளு</line>
      </lg>
      <urai>கிணை முழக்கும் பாணன் வயல் உழவனைப் புகழ்ந்து பண்பாடுதல்.</urai>
      <lg>
         <line>பகடுவாழ் கென்று பனிவயலு ளாமை</line>
         <line>அகடுபோ லங்கட் டடாரித் – துகடுடைத்துக்</line>
         <line>குன்றுபோற் போர்விற் குருசில் வளம்பாட</line>
         <line>இன்றுபோ மெங்கட் கிடர்.</line>
      </lg>
      <urai>பகடு வாழ்க என்று பாடினான். வழலாமை வயிறு போல் இருக்கும் கிணையை முழக்குக்கொண்டு பாடினான். இவற்றால் எங்கள் இடரெல்லாம் நீங்கும்.</urai>
      <rank>187</rank>
      <title>பொருளொடு புகறல்</title>
      <lg>
         <line>வையகத்து விழைவறுத்து</line>
         <line>மெய்யாய பொருணயந்தன்று. - கொளு</line>
      </lg>
      <urai>உலகில் வாழ விரும்பி, மெய்ப்பொருளை நாடியது.</urai>
      <lg>
         <line>ஆமினி மூப்பு மகன்ற திளமையும்</line>
         <line>தாமினி நோயந் தலைவரும் – யாமினி</line>
         <line>மெய்யைந்து மீதூர வைகாது மேல்வந்த</line>
         <line>ஐயைந்து மாய்வ தறிவு.</line>
      </lg>
      <urai>இளமை அகன்று மூப்பு வந்துவிட்டது. இனி நோய் வரும். ஆகவே உடல் சோர்ந்து வாழக் கூடாது. ஐம்புல இன்பத்தில் ஆர்வம் கொள்ளக்கூடாது. ஐம்புலன்களை ஆராய்ந்து அறிவினைப் பெற வேண்டும்.</urai>
      <rank>188</rank>
      <title>அருளொடு நீங்கல்</title>
      <lg>
         <line>ஒலிகடல் வையகத்து</line>
         <line>நலிவுகண்டு நயப்பவிந்தன்று. - கொளு</line>
      </lg>
      <urai>வையகம் துன்புறுவது கண்டு, உலக வாழ்க்கையை விரும்புதலை அவித்தல்</urai>
      <lg>
         <line>கயக்கிய நோயவாய்க் கையிகந்து நம்மை</line>
         <line>இயக்கிய யாக்கை யிறாமுன் – மயக்கிய</line>
         <line>படபடா வைகும் பயன்ஞால நீள்வலை</line>
         <line>உட்படாம் போத லுறும்.</line>
      </lg>
      <urai>கசக்கும் நோய் வாட்டுகிறது. நம் கட்டுப்பாட்டுக்குள் எதுவும் இல்லை. உடம்பு அறுந்துபோகும் நிலையில் உள்ளது. அதற்கு முன்பதாக, பயனுள்ள உலகுக்குச் செல்ல முயலவேண்டும் என்று அவன் நினைக்கிறான்.</urai>
      <p>எட்டாவது வாகைப்படலம் முற்றிற்று.</p>
   </Result>
</wiki_Treatment>
