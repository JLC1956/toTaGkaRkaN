<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_09a.xml</Original-File_Info>
   <Result>
      <p>ஒன்பதாவது</p>
      <Chapter_Title>பாடாண் படலம்</Chapter_Title>
      <cUttiram>9</cUttiram>
      <lg>
         <line>பாடாண் பாட்டே வாயி னிலையே</line>
         <line>கடவுள் வாழ்த்தொடு பூவை நிலையே</line>
         <line>பரிசிற் றுறையே யியன்மொழி வாழ்த்தே</line>
         <line>கண்படை நிலையே துயிலெடை நிலையே</line>
         <line>மங்கல நிலையொடு விளக்கு நிலையே</line>
         <line>கபிலை கண்ணிய புண்ணிய நிலையே</line>
         <line>வேள்வி நிலையொடு வெள்ளி நிலையே</line>
         <line>நாடு வாழ்த்தொடு கிணையது நிலையே</line>
         <line>களவழி வாழ்த்தே</line>
         <line>வீற்றினி திருந்த பெருமங் கலமே</line>
         <line>குடுமி களைந்த புகழ்சாற்று நிலையே</line>
         <line>மணமங் கலமே பொலிவுமங் கலமே</line>
         <line>நாண்மங் கலமே பரிசி னிலையே</line>
         <line>பரிசில் விடையே யாள்வினை வேள்வி</line>
         <line>பாணாற்றுப் படையே கூத்தராற்றுப் படையே</line>
         <line>பொருநாற்றுப் படையொடு விறலியாற்றுப் படையே</line>
         <line>வாயுறை வாழ்த்தே செவியறி வுறூஉக்</line>
         <line>குடைமங் கலமொடு வாண்மங் கலமே</line>
         <line>மண்ணுமங் கலமே யோம்படை யேனைப்</line>
         <line>புறநிலை வாழ்த்து முளப்படத் தொகைஇ</line>
         <line>அமரர்கண் முடியு மறுவகை யாகிய</line>
         <line>கொடிநிலை கந்தழி வள்ளி குணஞ்சால்</line>
         <line>புலவரை யவர்வயிற் புகழ்ந்தாற்றுப் படுத்தல்</line>
         <line>புகழ்ந்தனர் பரவல் பழிச்சினர்ப் பணிதல்</line>
         <line>நிகழ்ந்த காம்பஃ பகுதியுட் டோன்றிய</line>
         <line>கைக்கிளை வகையும் பெருந்திணை வகையும்</line>
         <line>நற்றுனி நவின்ற பாடாண் பாட்டும்</line>
         <line>கடவுட் பக்கத்து மேனோர் பக்கத்தும்</line>
         <line>மடவரன் மகளிர் மகிழ்ந்த பக்கமும்</line>
         <line>மாதர் மகிழ்ந்த குழவியு மூரின்</line>
         <line>கண்ணே தோன்றிய காம்பஃ பகுதியொ</line>
         <line>டாங்க வாறெண் பகுதிப் பொருளும்</line>
         <line>பாங்குற வுரைப்பது பாடாண் பாட்டே.</line>
      </lg>
      <ol>
         <li>பாடாண் பாட்டு</li>
         <li>வாயில் நிலை</li>
         <li>கடவுள் வாழ்த்து</li>
         <li>பூவை நிலை</li>
         <li>பரிசிற்றுறை</li>
         <li>இயன்மொழி வாழ்த்து</li>
         <li>கண்படை நிலை</li>
         <li>துயிலெடை நிலை</li>
         <li>மங்கல நிலை</li>
         <li>விளக்கு நிலை</li>
         <li>கபிலை கண்ணிய புண்ணிய நிலை</li>
         <li>வேள்வி நிலை</li>
         <li>வெள்ளி நிலை</li>
         <li>நாடு வாழ்த்து</li>
         <li>கிணை நிலை</li>
         <li>களவழி வாழ்த்து</li>
         <li>வீற்றினிதிருந்த பெருமங்கலம்</li>
         <li>குடுமி களைந்த புகழ்சாற்று நிலை</li>
         <li>மண்மங்கலம்</li>
         <li>பொலிவு மங்கலம்</li>
         <li>நாண்மங்கலம்</li>
         <li>பரிசில் நிலை</li>
         <li>பரிசில் விடை</li>
         <li>ஆள்வினை வேள்வி</li>
         <li>பாணாற்றுப்படை</li>
         <li>கூத்தராற்றுப்படை</li>
         <li>பொருநாற்றுப்படை</li>
         <li>விறலியாற்றுப்படை</li>
         <li>வாயுறை வாழ்த்து</li>
         <li>செவியறிவுறூஉ</li>
         <li>குடைமங்கலம்</li>
         <li>வாள்மங்கலம்</li>
         <li>மண்ணுமங்கலம்</li>
         <li>ஓம்படை</li>
         <li>புறநிலை வாழ்த்து</li>
         <li>அமரர்கண் முடியு மறுவகை யாகிய கொடிநிலை</li>
         <li>கந்தழி</li>
         <li>வள்ளி</li>
         <li>புலவராற்றுப்படை</li>
         <li>புகழ்ந்தனர் பரவல்</li>
         <li>பழிச்சினர்ப் பணிதல்</li>
         <li>நிகழ்ந்த காமப் பகுதியுள் தோன்றிய கைக்கிளை வகை</li>
         <li>பெருந்திணை வகை</li>
         <li>நற்றுனி நவின்ற பாடாண் பாட்டு</li>
         <li>கடவுட் பக்கத்து மேனோர் பக்கம்</li>
         <li>மடவரன் மகளிர் மகிழ்ந்த பக்கம்</li>
         <li>மாதர் மகிழ்ந்த குழவி</li>
         <li>ஊரின்கண் தோன்றிய காமப் பகுதி</li>
      </ol>
      <lg>
         <line>ஆங்க ஆறெண் பகுதிப் பொருளும்</line>
         <line>பாங்குற வுரைப்பது பாடாண் பாட்டே.</line>
      </lg>
      <rank>189</rank>
      <title>பாடாண் பாட்டு</title>
      <lg>
         <line>ஒளியு மாற்றலு மோம்பா வீகையும்</line>
         <line>அளியு மென்றிவை யாய்ந்துரைத்தன்று. - கொளு</line>
      </lg>
      <urai>ஒருவனின் புகழ், ஆற்றல், ஈகை, அளி ஆகிய நற்பண்புகளை ஆராய்ந்து போற்றுதல்</urai>
      <lg>
         <line>மன்னர் மடங்கன் மறையவர் சொன்மாலை</line>
         <line>அன்ன நடையினார்க் காரமுதம் – துன்னும்</line>
         <line>பரிசிலர்க்கு வானம் பனிமலர்ப் பைந்தார்</line>
         <line>எரிசினவேற் றானையெங் கோ.</line>
      </lg>
      <urai>எம் அரசன் மன்னகளிடையே சிங்கம் போன்றவன். புகழ்மாலை சூடியவன். மகளிர்க்கு அமுதம் போன்றவன். பரிசிலர்க்கு மழைபோல் வழங்குபவன். எரி போல் சினம் கொண்ட படையை உடையவன்.</urai>
      <rank>190</rank>
      <title>வாயினிலை</title>
      <lg>
         <line>புரவல னெடுங்கடை குறுகிய வென்னிலை</line>
         <line>கரவின் றுரையெனக் காவலற் குரைத்தன்று. - கொளு</line>
      </lg>
      <urai>தான் வந்திருப்பதை வேந்தனுக்கு அறிவிக்குமாறு வாயில் காவலனைப் புலவர் வேண்டுதல்</urai>
      <lg>
         <line>நாட்டிய வாய்மொழி நாப்புலவர் நல்லிசை</line>
         <line>ஈட்டிய சொல்லா னிவனென்று – காட்டிய</line>
         <line>காயலோங் கெஃகிமைக்குங் கண்ணார் கொடிமதில்</line>
         <line>வாயிலோய் வாயி லிசை.</line>
      </lg>
      <urai>வாயிலோயே! வாய்மொழிச் செந்நாப் புலவன் வந்திருப்பதாக, புகழ் பெற்று விளங்கும் கயல் பொறித்த மதில் கொண்ட பாண்டியனுக்குஞ் சொல்.</urai>
      <rank>191</rank>
      <title>கடவுள் வாழ்த்து</title>
      <lg>
         <line>காவல் கண்ணிய கழலோன் கைதொழும்</line>
         <line>மூவரி லொருவனை யெடுத்துரைத் தன்று. -கொளு</line>
      </lg>
      <urai>அரசன் தொழும் கடவுள் மூவருள் ஒருவன் புகழை எடுத்துரைத்தல்</urai>
      <lg>
         <line>வைய மகளை யடிப்படுத்தாய் வையகத்தார்</line>
         <line>உய்ய வுருவம் வெளிப்படுத்தாய் – வெய்ய</line>
         <line>அடுந்திற லாழி யரவணையா யென்றும்</line>
         <line>நெடுந்தகை நின்னையே யாம்.</line>
      </lg>
      <urai>அரசன் மண்மகளைத் தன் ஆட்சியின் வைத்திருக்கிறான். திருமால் தன் அடியால் நிலத்தை அளந்தான்</urai>
      <urai>அரசன் மக்களுக்காக உருவெடுத்துள்ளான். திருமாலும் அவ்வாறே மக்களுக்காகப் பிறவி எடுத்துள்ளான்</urai>
      <urai>அரசன் ஆட்சிச் சக்கரத்தைக் கையில் வைத்துள்ளான். திருமால் கையிலும் ஆழி உள்ளது</urai>
      <urai>அரசன் மக்களை அரவணைப்பான். திருமால் பாம்பணையில் துயில்மின்றான்</urai>
      <urai>எனவே அரசன் திருமாலே.</urai>
      <rank>192</rank>
      <title>பூவைநிலை</title>
      <lg>
         <line>கறவை காவல னிறனொடு பொரீஇப்</line>
         <line>புறவலர் பூவைப் பூப்புகழ்ந் தன்று. - கொளு</line>
      </lg>
      <urai>கறவைக் காவலன் கண்ணனோடு அவன் சூடும் காயாம்பூவைச் சிறப்பித்தல்</urai>
      <lg>
         <line>பூவை விரியும் புதுமலரிற் பூங்கழலோய்</line>
         <line>யாவை விழுமிய யாமுணரேம் – மேவார்</line>
         <line>மறத்தொடு மல்லர் மறங்கடந்த காளை</line>
         <line>நிறத்தொடு நேர்தருத லான்.</line>
      </lg>
      <urai>சூடும் காயாம்பூப் போன்ற கழல் அணிந்தவன்.</urai>
      <urai>மல்லர் மறம் கடந்த காளை.</urai>
      <urai>விழுமியது எது</urai>
      <urai>அருள் தரும் உன் கழலா</urai>
      <urai>மறம் கடந்த வீரமா</urai>
      <rank>193</rank>
      <title>பரிசிற்றுறை</title>
      <lg>
         <line>மண்ணகங் காவன் மன்னன் முன்னர்</line>
         <line>எண்ணிய பரிசி லிதுவென வுரைத்தன்று. - கொளு</line>
      </lg>
      <urai>எனக்கு இன்ன பரிசில் வேண்டும் என்று இரவலன் மன்னனிடம் கூறல்</urai>
      <lg>
         <line>வரிசை கருதாது வான்போற் றடக்கைக்</line>
         <line>குரிசினீ நல்கயாங் கொள்ளும் – பரிசில்</line>
         <line>அடுகள மார்ப்ப வமரோட்டித் தந்த</line>
         <line>படுகளி நால்வாய்ப் பகடு.</line>
      </lg>
      <urai>மழைபோல் வழங்கும் மன்னனே! பகைவனை வென்று நீ கொண்டுவந்த யானை எனக்குப் பரிசிலாகத் தரவேண்டும்.</urai>
      <rank>194</rank>
      <title>இயன்மொழி வாழ்த்து</title>
      <lg>
         <line>இன்னோ ரின்னவை கொடுத்தார் நீயும்</line>
         <line>அன்னோர் போல வவையெமக்கீகென</line>
         <line>என்னோரு மறிய வெடுத்துரைத் தன்று. - கொளு</line>
      </lg>
      <urai>இன்னார் இன்னது கொடுத்தார்</urai>
      <urai>அவர் போல நீயும் வழங்க வேண்டும்</urai>
      <urai>என்று கூறுதல்</urai>
      <lg>
         <line>முல்லைக்குத் தேரு மயிலுக்குப் போர்வையும்</line>
         <line>எல்லைநீர் ஞாலத் திசைவிளங்கத் – தொல்லை</line>
         <line>இரவாம லீந்த விறைவர்போ னீயும்</line>
         <line>கரவாம லீகை கடன்.</line>
      </lg>
      <urai>பாரி முல்லைக்குத் தேர் கொடுத்தான்</urai>
      <urai>பேகன் மயிலுக்குப் போர்வை கொடுத்தான்</urai>
      <urai>அவர்களைப் போல் தரம் பார்க்காமல் நீ எனக்குப் பரிசில் நல்க வேண்டும்</urai>
      <rank>195</rank>
      <title>இதுவுமது</title>
      <lg>
         <line>மயலறு சீர்த்தி மான்றேர் மன்னவன்</line>
         <line>இயல்பே மொழியினு மத்துறையாகும். - கொளு</line>
      </lg>
      <urai>மன்னவன் இயல்புகளை எடுத்துரைப்பினும் இத் துறை.</urai>
      <lg>
         <line>ஒள்வா ளமரு ளுயிரோம்பான் றானீயக்</line>
         <line>கொள்வார் நடுவட் கொடையோம்பான் – வெள்வாள்</line>
         <line>கழியாமே மன்னர் கதங்காற்றும் வேலான்</line>
         <line>ஒழியாமே யோம்பு முலகு.</line>
      </lg>
      <urai>போரில் உயிரை ஓம்பான்</urai>
      <urai>கொடை வழங்கும்போது கொள்வாரின் தரத்தைப் பார்க்க மாட்டான்.</urai>
      <urai>சினமில்லாமல் வேலைக் வேலைக் கையில் வைத்துக்கொண்டு மக்களைக் காப்பாற்றுவான்</urai>
      <rank>196</rank>
      <title>கண்படைநிலை</title>
      <lg>
         <line>நெடுந்தேர்த் தானை நீறுபட நடக்கும்</line>
         <line>கடுந்தேர் மன்னவன் கண்படை மலிந்தன்று. - கொளு</line>
      </lg>
      <urai>பகைவரின் தேர்ப்படையைத் துகளாக்கிய மன்னவன் மாண்டது பற்றிக் கூறுதல்</urai>
      <lg>
         <line>மேலா ரிறையமருண் மின்னார் சினஞ்சொரியும்</line>
         <line>வேலான் விறன்முனை வென்றடக்கிக் – கோலாற்</line>
         <line>கொடிய வுலகிற் குறுகாமை யெங்கோன்</line>
         <line>கடியத் துயிலேற்ற கண்.</line>
      </lg>
      <urai>போரில் சினம் சொரிந்த மன்னவன் கோலோச்சாமல் நீண்ட உறக்கம் எய்தினான்</urai>
      <rank>197</rank>
      <title>துயிலெடைநிலை</title>
      <lg>
         <line>அடுதிறன் மன்னரை யருளிய வெழுகெனத்</line>
         <line>தொடுகழன் மன்னனைத் துயிலெடுப் பின்று. - கொளு</line>
      </lg>
      <urai>உலகுக்கு அருள் தரத் துயில் எழும்படி மன்னனை எழுப்புதல்</urai>
      <lg>
         <line>அளந்த திறையா ரகலிடத்து மன்னர்</line>
         <line>வளந்தரும் வேலோய் வணங்கக் – களந்தயங்கப்</line>
         <line>பூமலர்மேற் புள்ளொலிக்கும் பொய்கைசூழ் தாமரைத்</line>
         <line>தூமலர்க்க ணேற்க துயில்.</line>
      </lg>
      <urai>மன்னர்கள் திறை அளக்க வந்துள்ளனர். பெற்றுக்கொள்ளத் துயில் எழுக.</urai>
      <rank>198</rank>
      <title>மங்கலநிலை</title>
      <lg>
         <line>கங்குற் கனைதுயி லெழுந்தோன் முன்னர்</line>
         <line>மங்கலங் கூறிய மலிவுரைத் தன்று. - கொளு</line>
      </lg>
      <urai>துயிலெழுந்த மன்னன் முன் தோன்றி வாழ்த்துதல்.</urai>
      <lg>
         <line>விண்வேண்டின் வேறாதன் மங்கலம் வேந்தர்க்கு</line>
         <line>மண்வேண்டிற் கைகூப்பன் மங்கலம் – பெண்வேண்டின்</line>
         <line>துன்னன் மடவார்க்கு மங்கலந் தோலாப்போர்</line>
         <line>மன்னன் வரைபுரையு மார்பு.</line>
      </lg>
      <urai>விண் வேண்டின் பெறும் வேந்தனுக்ககு மங்கலம்</urai>
      <urai>மண் வேண்டின் மன்னர்கள் கைகூப்பி நிற்கும் மன்னனுக்கு மங்கலம்</urai>
      <urai>பெண் வேண்டின் பெறும் மார்பினனுக்கு மங்கலம்</urai>
      <rank>199</rank>
      <title>இதுவுமது</title>
      <lg>
         <line>மன்னிய சிறப்பின் மங்கல மரபிற்</line>
         <line>றுன்னின னென்றலு மத்துறை யாகும் - கொளு</line>
      </lg>
      <urai>நிலைபெற்ற சிறப்புடன் மங்கலம் பெற்றுள்ளான் என்றலும் இத்துறை</urai>
      <lg>
         <line>தீண்டியுங் கண்டும் பயிற்றியுந் தன்செவியால்</line>
         <line>வேண்டியுங் கங்குல் விடியலும் – ஈண்டிய</line>
         <line>மங்கல மாய நுகர்ந்தான் மறமன்னர்</line>
         <line>வெங்களத்து வேலுயர்த்த வேந்து.</line>
      </lg>
      <urai>வெங்களத்து வேல் உயர்த்த வேந்தன்</urai>
      <urai>தொட்டும், கண்டும், கேட்டும், பழகியும்</urai>
      <urai>இரவிலும் பகலிலும்</urai>
      <urai>மங்கலமாக எல்லாம் நுகர்ந்தான்</urai>
      <rank>200</rank>
      <title>விளக்கு நிலை</title>
      <lg>
         <line>அளப்பருங் கடற்றானையான்</line>
         <line>விளக்குநிலை விரித்துரைத்தன்று. - கொளு</line>
      </lg>
      <urai>கடற்படை வேந்தனுக்கு ஒளி தரும் விளக்கு நிலைமையை விரித்துரைத்தல்</urai>
      <lg>
         <line>வளிதுரந்த கண்ணும் வலந்திரியாப் பொங்கி</line>
         <line>ஒளிசிறந்தோங்கி வரலால் – அளிசிறந்து</line>
         <line>நன்னெறியே காட்டு நலந்தெரி கோலாற்கு</line>
         <line>வென்னெறியே காட்டும் விளக்கு.</line>
      </lg>
      <urai>மன்னனின் விளக்கு வலமாகச் சுழன்று எரிந்து அவனுக்கு வரப்போகும் வெற்றியை எடுத்துரைக்கிறது</urai>
      <rank>201</rank>
      <title>இதுவுமது</title>
      <lg>
         <line>அடரவிர் பைம்பூண் வேந்தன் றன்னைச்</line>
         <line>சுடரொடு பொருவினு மத்துறை யாகும். - கொளு</line>
      </lg>
      <urai>மன்னனை விளக்கோடு ஒப்புமைப்படுத்திக் கூறினும் அந்தத் துறையே ஆகும்.</urai>
      <lg>
         <line>வெய்யோன் கதிர்விரிய விண்மே லொளியெல்லாம்</line>
         <line>மையாந் தொடுங்கி மறைந்தாங்கு – வையகத்துக்</line>
         <line>கூத்தவை யேத்துங் கொடித்தேரான் கூடியபின்</line>
         <line>வேத்தவையுண் மையாக்கும் வேந்து.</line>
      </lg>
      <urai>வேந்தன் ஒளி பெருகிய பின் வேத்தவையின் ஒளி வெய்யோன் ஒளி மறைந்த இரவு போல் ஆயிற்று</urai>
      <rank>202</rank>
      <title>கபிலைகண்ணிய புண்ணியநிலை</title>
      <lg>
         <line>அண்ண னான்மறை யந்தணா ளர்க்குக்</line>
         <line>கண்ணிய கபிலை நிலையுரைத் தன்று. - கொளு</line>
      </lg>
      <urai>அரசன் அந்தணர்களுக்குப் பசு தானம் கொடுத்தது பற்றிக் கூறுவது.</urai>
      <lg>
         <line>பருக்தாழுஞ் செம்பொன்னும் பார்ப்பார் முகப்பக்</line>
         <line>குருக்கட் கபிலை கொடுத்தான் – செருக்கோ</line>
         <line>டிடிமுரசத் தானை யிகலிரிய வெங்கோன்</line>
         <line>கடிமுரசங் காலை செய.</line>
      </lg>
      <urai>அரசன் காலையில் முரசு முழக்கிக் கொடை வழங்கினான். அப்போது பார்ப்பார் அவன் வழங்கிய பொன்னை முகந்து சென்றனர். மேலும் அவர்களுக்குப் பசுக்களைத் தானமாக வழங்கினான்.</urai>
      <rank>203</rank>
      <title>வேள்விநிலை</title>
      <lg>
         <line>அந்தமில் புகழா னமரரு மகிழச்</line>
         <line>செந்தீ வேட்ட சிறப்புரைத் தன்று. - கொளு</line>
      </lg>
      <urai>அரசன் அமரர் மகிழுமாறு வேள்வி செய்ததைச் சிறப்பித்துக் கூறுவது.</urai>
      <lg>
         <line>கேள்வி மறையோர் கிளைமகிழ்த லென்வியப்பாம்</line>
         <line>வேள்வி விறல்வேந்தன் றான்வேட்ப – நீள்விசும்பின்</line>
         <line>ஈர்ந்தா ரிமையோரு மெய்தி யழல்வாயால்</line>
         <line>ஆர்ந்தார் முறையா லவி.</line>
      </lg>
      <urai>வேந்தன் மறையோரைக்கொண்டு வேள்வி செய்தான். அதனால் மறையோர் வியந்ததில் வியப்பு ஒன்றும் இல்லை. இமையோர் வேள்வித் தீயிலிட்ட அவிப் பொருள்களை உண்டு பசியாறினர்.</urai>
      <rank>204</rank>
      <title>வெள்ளி நிலை</title>
      <lg>
         <line>துயர்தீரப் புயறருமென</line>
         <line>உயர்வெள்ளி நிலையுரைத்தன்று. - கொளு</line>
      </lg>
      <urai>மழை பொழியும் என்பதை வானத்தில் வெள்ளிக்கோள் இருக்கும் நிலையால் உணர்த்துதல்</urai>
      <lg>
         <line>சீழ்கதிர் வான்விளக்கும் வெள்ளி சுடர்விரியத்</line>
         <line>தாழ்புயல் வெள்ளம் தருமரோ – சூழ்புரவித்</line>
         <line>தேர்விற்றார் தாங்கித் திகழ்ந்திலங்கு வேலோய்நின்</line>
         <line>மார்விற்றார் கோலி மழை.</line>
      </lg>
      <urai>வானில் தோன்றும் வெள்ளிக் கோள் தன் இருப்பு நிலையால் புயலால் வெள்ளம் வரவிருப்பதை மன்னனுக்குத் தெரிவிக்கிறது.</urai>
      <rank>205</rank>
      <title>நாடு வாழ்த்து</title>
      <lg>
         <line>தாட்டாழ் தடக்கையான்</line>
         <line>நாட்டது வளமுரைத்தன்று. - கொளு</line>
      </lg>
      <urai>முழந்தாள் வரையில் தாழ்ந்த கைகளை உடைய கொடைமன்னனின் நாட்டு வளத்தைக் கூறுதல்.</urai>
      <lg>
         <line>எண்ணி னிடரெட்டு மின்றி வயற்செந்நெற்</line>
         <line>கண்ணின் மலரக் கருநீலம் – விண்ணின்</line>
         <line>வகைத்தாய் வளனொடு வைகின்று வென்வேல்</line>
         <line>நகைத்தாரான் றான்விரும்பு நாடு.</line>
      </lg>
      <urai>வெற்றிவேல் மன்னன் விரும்பும் நாட்டு வயலில் எட்டு வகையான இடர்ப்பாடுகளும் இல்லாமல் கண்போல் பூக்கும் நீல மலருடன் செந்நெல் விளைந்திருக்கிறது.</urai>
      <rank>206</rank>
      <title>கிணை நிலை</title>
      <lg>
         <line>திருக்கிளரு மகன்கோயில்</line>
         <line>அரிக்கிணைவன் வளமுரைத் தன்று. - கொளு</line>
      </lg>
      <urai>அரசன் அரண்மனையில் கிணைவன் கிணை முழக்கும் சிறப்பினை எடுத்துரைத்தல்</urai>
      <lg>
         <line>வெள்ளி முளைத்த விடியல் வயல்யாமை</line>
         <line>அள்ளகட் டன்ன வரிக்கிணை – வள்ளியோன்</line>
         <line>முன்கடை தட்டிப் பகடுவாழ் கென்னாமுன்</line>
         <line>என்கடை நீங்கிற் றிடர்.</line>
      </lg>
      <urai>வெள்ளி முளைக்கும் வைகறை வேளையில், கிணைவன் தன் வயலாமை வயிறு போன்ற உருவம் கொண்ட கிணைப்பறையை முழக்கி, பகடு வாழ்க என வாழ்த்தினான். அப்போது எங்கள் சுன்பங்கள் எல்லாம் நீங்கின.</urai>
      <rank>207</rank>
      <title>களவழி வாழ்த்து</title>
      <lg>
         <line>செங்களத்துச் செழுஞ்செல்வம்</line>
         <line>வெண்டுறையாழ்ப் பாணர் விளம்பின்று. - கொளு</line>
      </lg>
      <urai>போர்கள வெற்றிச் செல்வத்தை, பாணன் யாழிசையோடு போற்றுதல்</urai>
      <lg>
         <line>ஈண்டி யெருவை யிறகுளரும் வெங்களத்து</line>
         <line>வேண்டியாங் கொண்ட விறல்வேழம் – வேண்டாள்</line>
         <line>வளைகள் வயிரியம்பும் வாட்டானை வேந்தே</line>
         <line>விளைகட் பகர்வாள் விலை.</line>
      </lg>
      <urai>போருக்குச் செல்லும்போது கள் விற்ற பெண். கழுகு பறக்கும் போர்க்களத்தில் கொண்ட யானைகளை விலையாக வாங்கிக்கொள்ள மாட்டாள்.</urai>
      <rank>208</rank>
      <title>வீற்றினிதிருந்த பெருமங்கலம்</title>
      <lg>
         <line>கூற்றிருந்த கொலைவேலான்</line>
         <line>வீற்றிருந்த விறன்மிகுத்தன்று. - கொளு</line>
      </lg>
      <urai>போருக்குச் செல்லும் கொலைவேலான் வீற்றிருக்கும் பெருமிதத்தைக் கூறுதல்</urai>
      <lg>
         <line>அழலவிர் பைங்க ணரிமா னமளி</line>
         <line>நிழலவிர் பூண் மன்னர்நின் றேத்தக் – கழல்புனைந்து</line>
         <line>வீமலிதார் மன்னவனாய் வீற்றிருந்தான் வீங்கொலிநீர்ப்</line>
         <line>பூமலி நாவற் பொழிற்கு.</line>
      </lg>
      <urai>மன்னர்கள் போற்றிப் புகழுமாறு அரியணையில், வீரக்கழல் பொலிவுடன் தோன்றுமாறு மன்னன் வீற்றிருந்தான்.</urai>
      <rank>209</rank>
      <title>குடுமி களைந்த புகழ்சாற்றுநிலை</title>
      <lg>
         <line>நெடுமதி லெறிந்து நிரைதார் மன்னன்</line>
         <line>குடுமி களைந்த மலிவுரைத் தன்று. - கொளு</line>
      </lg>
      <urai>மதில் வெற்றிக்குப் பின்னர் மன்னன் தன் குடுமி களைந்து மகிழ்ந்தது.</urai>
      <lg>
         <line>பூந்தா மரையிற் பொடித்துப் புகல்விசும்பின்</line>
         <line>வேந்தனை வென்றான் விறன்முருகன் – ஏந்தும்</line>
         <line>நெடுமதில் கொண்டு நிலமிசையோ ரேத்தக்</line>
         <line>குடுமி களைந்தானெங் கோ.</line>
      </lg>
      <urai>தாமரையில் தோன்றிய முருகன் போன்ற மன்னன் மதில் வெற்றிக்குப் பின்னர் உலகம் புகழும்படி தன் குடுமியை இறக்கி மொட்டை அடித்துக்கொண்டு விழா கொண்டாடினான்.</urai>
      <rank>210</rank>
      <title>மணமங்கலம்</title>
      <lg>
         <line>இகலடுதோ ளெறிவேன் மன்னன்</line>
         <line>மகளிரொடு மணந்த மங்கலங் கூறின்று. - கொளு</line>
      </lg>
      <urai>தோள் வலிமையால் வென்ற மன்னன் மகளிரைத் நழுவி மணவிழா கொண்டாடுதல்</urai>
      <lg>
         <line>அணக்கருந் தானையா னல்லியந்தார் தோய்ந்தோள்</line>
         <line>மணக்கோல மங்கலம்யாம் பாட – வணக்கருஞ்சீர்</line>
         <line>ஆரெயின் மன்னன் மடமக ளம்பணைத்தோட்</line>
         <line>கூரெயிற்றுச் செவ்வாய்க் கொடி.</line>
      </lg>
      <urai>படை மறவர்களைக் கொண்ட மன்னன் அல்லிமாலை சூடிய தன் மார்பில் மணமாலை சூடி மணவிழா கொண்டாடினான்.</urai>
      <rank>211</rank>
      <title>பொலிவுமங்கலம்</title>
      <lg>
         <line>வேல்வேந்த னுண்மகிழப்</line>
         <line>பாலன் பிறப்பப் பலர்புகழ்ந் தன்று. - கொளு</line>
      </lg>
      <urai>வேந்தன் மகிழுமாறு அவனுக்கு மகன் பிறந்துற்றதை மக்கள் கொண்டாடல்</urai>
      <lg>
         <line>கருங்கழல் வெண்குடைக் காவலற்குச் செவ்வாய்ப்</line>
         <line>பெருங்கட் புதல்வன் பிறப்பப் – பெரும்பெயர்</line>
         <line>விண்ணார் மகிழ்ந்தார் வியலிடத்தா ரேத்தினார்</line>
         <line>எண்ணா ரவிந்தா ரிகல்.</line>
      </lg>
      <urai>சினம் கொள்ளும் வீரக் கழல் அணிந்து, மகிழ்ச்சி தரும் வெண்குடை நிழற்றும் வேந்தனுக்கு மகன் பிறந்துள்ளது கண்டு விண்ணோர் மகிழ்ந்தனர். மக்கள் பாராட்டி வழ்த்தினர். பகைவரும் போரை நிறுத்திக்கொண்டனர்.</urai>
      <rank>212</rank>
      <title>நாண்மங்கலம்</title>
      <lg>
         <line>அறந்தரு செங்கோ லருள்வெய்யோன்</line>
         <line>பிறந்தநாட் சிறப்புரைத் தன்று. - கொளு</line>
      </lg>
      <urai>மன்னன் பிறந்த நாளை மக்கள் கொண்டாடியது</urai>
      <lg>
         <line>கரும்பகடும் செம்பொன்னும் வெள்ளணிநாட் பெற்றார்</line>
         <line>விரும்பி மகிழ்தல் வியப்போ – சுரும்பிமிர்தார்</line>
         <line>வெம்முரண் வேந்தரும் வெள்வளையார் தோள்விழைந்து</line>
         <line>தம்மதி றாந்திறப்பர் தாள்.</line>
      </lg>
      <urai>வெள்ளணி நாள் என்பது பிறந்த நாள். மன்னனின் வெள்ளணி நாளில் மன்னன் யானைகளையும் பொன்னையும் மக்களுக்குக் கொடையாக வழங்கினான். வேந்தரும் மகிழ்வில் மனைவியருடன் திளைத்து மகிழ்ந்திருந்தனர்.</urai>
      <rank>213</rank>
      <title>பரிசில் நிலை</title>
      <lg>
         <line>புரவலன் மகிழ்தூங்க</line>
         <line>இரவலன் கடைக்கூடின்று. - கொளு</line>
      </lg>
      <urai>புரவலன் மகிழும்படி, இரவலர் அவன் வாயிலில் திரண்டது</urai>
      <lg>
         <line>வெல்புரவி பூண்ட விளங்கு மணித்திண்டேர்</line>
         <line>நல்கிய பின்னு நனிநீடப் – பல்போர்</line>
         <line>விலங்குங் கடற்றானை வேற்றார் முனைபோற்</line>
         <line>கலங்கு மளித்தென் கடும்பு.</line>
      </lg>
      <urai>புரவலன் குதிரை பூட்டிய தோர்களில் பரிசில் வழங்கினான். பெறுவற்காக இரவலர் அவன் வாயிலில் திரண்டிருந்தனர்.</urai>
      <rank>214</rank>
      <title>பரிசில்விடை</title>
      <lg>
         <line>வேந்தனுண் மகிழ வெல்புக ழறைந்தோர்க்</line>
         <line>கீந்து பரிசி லின்புற விடுத்தன்று. - கொளு</line>
      </lg>
      <urai>வேந்தன் மகிழுமாறு அவன் புகழைப் பாடிய பரிசிலர் உள்ளம் மகிழுமாறு வேந்தன் பரிசில் வழங்குதல்</urai>
      <lg>
         <line>படைநவின்ற பல்களிறும் பண்ணமைந்த தேரும்</line>
         <line>நடைநவின்ற பாய்மாவு நல்கிக் – கடையிறந்து</line>
         <line>முன்வந்த மன்னர் முடிவணங்குஞ் சேவடியாற்</line>
         <line>பின்வந்தான் பேரருளி னான்.</line>
      </lg>
      <urai>அவன் தந்த களிறு, தேர், புரவி ஆகியவற்றில் பரிசிலை ஏற்றுக்கொண்டு இரவலர் மன்னனிடம் விடை பெற்றுக்கொண்டு சென்றனர்.</urai>
      <rank>215</rank>
      <title>ஆள்வினை வேள்வி</title>
      <lg>
         <line>வினைமுற்றிய கனைகழலோன்</line>
         <line>மனைவேள்வி மலிவுரைத் தன்று. - கொளு</line>
      </lg>
      <urai>வினை முற்றிய தலைவன் இல்லம் திரும்பியதைக் கொண்டாடல்</urai>
      <lg>
         <line>நின்ற புகழொடு நீடுவாழ் கிவ்வுலகில்</line>
         <line>ஒன்ற உயிர்களிப்ப ஓம்பலால் - வென்றமருள்</line>
         <line>வாள்வினை நீக்கி வருக முந்தென்னும்</line>
         <line>ஆள்வினை வேள்வி யவன்</line>
      </lg>
      <urai>வாளால் போரில் வென்றவன் இல்லம் திரும்பி, புகழுடன் உயிரினங்கள் களிக்குமாறு பாதுகாத்தான்.</urai>
      <rank>216</rank>
      <title>பாணாற்றுப்படை</title>
      <lg>
         <line>சேணோங்கிய வரையதரிற்</line>
         <line>பாணனை யாற்றுப்படுத் தன்று. - கொளு</line>
      </lg>
      <urai>மலைப்பாதை வழியில் பாணனை வள்ளலிடம் ஆற்றப்படுத்துதல்</urai>
      <lg>
         <line>இன்றொடை நல்லிசை யாழ்ப்பாண வெம்மைப்போற்</line>
         <line>கன்றுடை வேழத்த கான்கடந்து – சென்றடையிற்</line>
         <line>காமரு சாயலாள் கேள்வன் கயமலராத்</line>
         <line>தாமரை சென்னி தரும்.</line>
      </lg>
      <urai>யாழ் மீட்டும் பாண! யானைகள் நிறைந்த இந்தக் காட்டைக் கடந்து வள்ளல், சாயலாள் கேள்வனிடம் சென்றால், குளத்தில் பூக்காத பொற்றாமரை மலரை உன் தலையில் சூட்டுவான்.</urai>
      <rank>217</rank>
      <title>கூத்தராற்றுப்படை</title>
      <lg>
         <line>ஏத்திச்சென்ற விரவலன்</line>
         <line>கூத்தரை யாற்றுப்படுத்தன்று. -கொளு</line>
      </lg>
      <urai>பாராட்டிப் பரிசில் பெற்றுவந்த இரவலன் வழியில் வரும் கூத்தரைப் புரவலனிடம் ஆற்றுப்படுத்துதல்</urai>
      <lg>
         <line>கொலைவிற் புருவத்துக் கொம்பன்னார் கூத்தின்</line>
         <line>தலைவ தவிராது சேறி – சிலைகுலாம்</line>
         <line>காரினை வென்ற கவிகையான் கைவளம்</line>
         <line>வாரினை கொண்டு வரற்கு .</line>
      </lg>
      <urai>கூத்தின் தலைவ</urai>
      <urai>தவறாமல் செல்</urai>
      <urai>புரவலன் தரும் கொடையை வாரிக்கொண்டு வரலாம்</urai>
      <rank>218</rank>
      <title>பொருநாற்றுப்படை</title>
      <lg>
         <line>பெருநல்லா நுழையீராகெனப்</line>
         <line>பொருநனை யாற்றுப்படுத்தன்று. - கொளு</line>
      </lg>
      <urai>பொருநர் புரவலன் வாயிலில் நுழைக என்றது</urai>
      <lg>
         <line>தெருவி லலமருந் தெண்கட் டடாரிப்</line>
         <line>பொருவில் பொருநநீ செல்லிற் – செருவில்</line>
         <line>அடுந்தடக்கை தோன்றா ளமர்வெய்யோ னீயும்</line>
         <line>நெடுந்தடக்கை யானை நிரை.</line>
      </lg>
      <urai>தெருவில் கிணை முழக்கிக்கொண்டு செல்லும் பொருந! போரில் வென்று திரும்பும் புரவனிடம் செல்</urai>
      <urai>அவன் யானைகளைப் பரிசிலாக நல்குவான்</urai>
      <rank>219</rank>
      <title>விறலியாற்றுப்படை</title>
      <lg>
         <line>திறல்வேந்தன் புகழ்பாடும்</line>
         <line>விறலியை யாற்றுப்படுத்தன்று. - கொளு</line>
      </lg>
      <urai>வேந்தன் புகழைப் பாடுபவள் விறலி</urai>
      <urai>அவளை ஆற்றுப்படுத்துதல்</urai>
      <lg>
         <line>சில்வளைக்கை செவ்வாய் விறலி செருப்புடையான்</line>
         <line>பல்புகழ் பாடிப் படர்தியேல் – நல்லவையோர்</line>
         <line>ஏத்த விழையணிந் தின்னே வருதியாற்</line>
         <line>பூத்த கொடிபோற் பொலிந்து.</line>
      </lg>
      <urai>விறலி!</urai>
      <urai>போர்க்களத்தில் இருக்கும் அரசனைப் பாடிச் சென்றால்</urai>
      <urai>அவன் தரும் அணிகலன்களை அணிந்துகொண்டு அவன் கொடித்தேர் போல் வரலாம்</urai>
      <rank>220</rank>
      <title>வாயுறை வாழ்த்து</title>
      <lg>
         <line>பிற்பயக்கு மெஞ்சொல்லென்</line>
         <line>முற்படர்ந்த மொழிமிகுத் தன்று. - கொளு</line>
      </lg>
      <urai>பின்னர் பயன் விளைவிக்கும் செயல் என்று முன்கூட்டியே எடுத்துறைப்பது</urai>
      <lg>
         <line>எஞ்சொ லெதிர்கொண் டிகழான் வழிநிற்பிற்</line>
         <line>குஞ்சர வெல்படையான் கொள்ளானோ – எஞ்சும்</line>
         <line>இகலிட னின்றி யெறிமுந்நீர் சூழ்ந்த</line>
         <line>அகலிட மங்கை யகத்து.</line>
      </lg>
      <urai>என் சொல்லை இகழாமல் அதன்வழி செயல்பட்டால்</urai>
      <urai>யானைபடை வேந்தன் நிலமகளோடு வாழ்வான்</urai>
      <rank>221</rank>
      <title>செவியறிவுறுஉ</title>
      <lg>
         <line>மறந்திரி வில்லா மன்பெருஞ் சூழ்ச்சி</line>
         <line>அறந்தெரி கோலாற் கறிய வுரைத்தன்று. - கொளு</line>
      </lg>
      <urai>மனம் திரிபு இல்லாமல், நிலைபேறுடைய அறநெறியை அரசனுக்கு எடுத்துரைத்தல்</urai>
      <lg>
         <line>அந்தணர் சான்றோரர் அருந்தவத்தோர் தம்முன்னோர்</line>
         <line>தந்தைதா யென்றிவர்க்குத் தார்வேந்தே – முந்தை</line>
         <line>வழிநின்று பின்னை வயங்குநீர் வேலி</line>
         <line>மொழிநின்று கேட்டன் முறை.</line>
      </lg>
      <urai>அந்தணர், சான்றோர், தவமுனிவர், தம் முன்னோர், தந்தை, தாய் ஆகியோர் வழி நின்று நாடாளுதல் முறைமையாகும்.</urai>
      <rank>222</rank>
      <title>குடைமங்கலம்</title>
      <lg>
         <line>நாற்றிசையும் புகழ்பெருக</line>
         <line>வீற்றிருந்தான் குடைபுகழ்ந்தன்று. - கொளு</line>
      </lg>
      <urai>புகழ் பெருகும்படி அரசன் கொற்றக்குடை நிழலில் வீற்றிருத்தலைக் கூறுவது.</urai>
      <lg>
         <line>தன்னிழலோ செல்லோர்க்குந் தண்கதிராந் தற்சேரா</line>
         <line>வெந்நிழலோ ரெல்லோர்க்கும் வெங்கதிராம் – இன்னிழல்வேல்</line>
         <line>மூவா விழுப்புகழ் முல்லைத்தார்ச் செம்பியன்</line>
         <line>கோலா யுயர்த்த குடை.</line>
      </lg>
      <urai>துன்புறுவோர்க்கு அதனைப் போக்கும் குளுமைக் கதிர் தருவதாகவும்</urai>
      <urai>அவனைச் சேராதவர்களுக்கு சூட்டுக் கதிர் வீசுவதாகவும் விளங்கும்</urai>
      <urai>கொற்றக் குடை நிழலில் செம்பியன் வீற்றிருந்தான்</urai>
      <rank>223</rank>
      <title>வாண்மங்கலம்</title>
      <lg>
         <line>கயக்கருங் கடற்றானை</line>
         <line>வயக்களிற்றான் வாள்புகழ்ந்தன்று. - கொளு</line>
      </lg>
      <urai>கடல் போன்ற படையுடன் களிற்றின்மீது வரும் வேந்தனின் வாளின் திறமையைப் புகழ்வது</urai>
      <lg>
         <line>கொங்கவி ழைம்பான் மடவார் வியன்கோயில்</line>
         <line>மங்கலங் கூற மறங்கனலும் – செங்கோல்</line>
         <line>நிலந்தரிய செல்லு நிரைதண்டார்ச் சேரன்</line>
         <line>வலந்தரிய வேந்திய வாள்.</line>
      </lg>
      <urai>அரண்மனை மகளிர் மங்கலம் கூற, மறம் கனலும் வாளுடன் சென்ற சேரன் தன் வாளாற்றலால் வாகை சூடினான்</urai>
      <rank>224</rank>
      <title>மண்ணுமங்கலம்</title>
      <lg>
         <line>எண்ணருஞ் சீர்த்தி யிறைவ னெய்தி</line>
         <line>மண்ணு மங்கல மலிவுரைத் தன்று. - கொளு</line>
      </lg>
      <urai>வெற்றிக்குப் பின்னர் மன்னன் நீராடும் விழாவினைச் சிறப்புறுத்துவது</urai>
      <lg>
         <line>கொங்கலர் கோதைக் குமரி மடநல்லாள்</line>
         <line>மங்கலங் கூற மலிபெய்திக் – கங்கையாள்</line>
         <line>பூம்புன லாகங் கெழீஇயினான் போரடுதோள்</line>
         <line>வெம்பார் தெரியலெம் வேந்து.</line>
      </lg>
      <urai>மனைவியின் வாழ்த்துடன் மன்னன் கங்கை நீரில் நீராடினான்</urai>
      <rank>225</rank>
      <title>ஓம்படை</title>
      <lg>
         <line>இன்னது செய்த லியல்பென விறைவன்</line>
         <line>முன்னின் றறிவன் மொழி தொடர்ந் தன்று. - கொளு</line>
      </lg>
      <urai>இன்னது செய்க என்று கூறும் அறிவன் மொழியை அரசன் பின்பற்றல்</urai>
      <lg>
         <line>ஒன்றி லிரண்டாய்ந்து மூன்றடக்கி நான்கினால்</line>
         <line>வென்று களங்கொண்ட வேல்வேந்தே – சென்றுலாம்</line>
         <line>ஆழ்கடல்சூழ் வையகத்து ளைந்துவென் றாறகற்றி</line>
         <line>ஏழ்கடிந தினபுற் றிரு.</line>
      </lg>
      <urai>வேந்தே!</urai>
      <urai>நீ ஒருவன்</urai>
      <urai>அகம், புறம் என்னும் இரண்டையும் ஆராய்ந்தவன்</urai>
      <urai>ஆணவம், கன்மம், மாயை என்னும் மூன்றையும் அடக்கியவன்</urai>
      <urai>நாற்படை கொண்டு களம் வென்றவன்</urai>
      <urai>அத்துடன் புலன்கள் ஐந்தையும் வெல்வாயாக</urai>
      <urai>ஆறு தீய குணங்களைச் சீரமைத்து (அறுகுணம் என்பது காமம், குரோதம், லோபம், மோகம், மதம், மாச்சரியம் என்ற பெயர்களில் வடநூலார் குறிப்பிட்டுள்ள ஆறுவகை மனோ நிலைகள். இவை தமிழ் மொழியில் முறையே பேராசை, சினம், கடும்பற்று, முறையற்ற பால்கவர்ச்சி, உயர்வு-தாழ்வு மனப்பான்மை, வஞ்சம் என விளக்கப்படுகின்றன.)</urai>
      <urai>7 பிறப்புகளைக் கடந்து</urai>
      <urai>இன்புற்று வாழ்வாயாக</urai>
      <rank>226</rank>
      <title>புறநிலை வாழ்த்து</title>
      <lg>
         <line>வழிபடு தெய்வ நிற்புறங் காப்ப</line>
         <line>வழிவழி சிறக்கென வாய்மொழிந் தன்று. - கொளு</line>
      </lg>
      <urai>வழிபடு தெய்வம் உன்னைப் பாதுகாக்க நீயும் உன் வழியினரும் சிறப்புடன் வாழ வேண்டும் என்று வாழ்த்துதல்</urai>
      <lg>
         <line>கொடிபடு முத்தலைவேற் கூற்றக் கணிச்சிக்</line>
         <line>கடிபடு கொன்றையான் காப்ப – நெடிதுலகிற்</line>
         <line>பூமலி நாவற் பொழிலகத்துப் போய்நின்ற</line>
         <line>மாமலைபோன் மன்னுக நீ.</line>
      </lg>
      <urai>சிவபெருமான் பாதுகாக்க நீ மலை போல் நின்று நிலவுக</urai>
      <rank>227</rank>
      <title>கொடிநிலை</title>
      <lg>
         <line>மூவர்கொடி யுள்ளு மொன்றொடு பொரீஇ</line>
         <line>மேவரு மன்னவன் கொடிபுகழ்ந் தன்று. - கொளு</line>
      </lg>
      <urai>மூவேந்தர் கொடிகள் ஒன்றினை இறைவன் கொடியோடு பொருத்திக் காட்டிப் புகழ்தல்</urai>
      <lg>
         <line>பூங்க ணெடுமுடிப் பூவைப்பூ மேனியான்</line>
         <line>பாம்புண் பறவைக் கொடிபோல் – ஓங்குக</line>
         <line>பல்யானை மன்னர் பணியப் பனிமலர்த்தார்க்</line>
         <line>கொல்யானை மன்னன் கொடி.</line>
      </lg>
      <urai>திருமாலின் கருடக்கொடி போல் வேந்தன் கொடி மன்னர் பலர் போற்ற ஓங்குக</urai>
      <rank>228</rank>
      <title>கந்தழி</title>
      <lg>
         <line>குழுநேமியான் சோவெறிந்த</line>
         <line>வீழாச்சீர் விறன்மிகுத்தன்று. - கொளு</line>
      </lg>
      <urai>மாயோன் சோ அரணை அழித்தது பற்றிக் கூறல்</urai>
      <lg>
         <line>மாயவன் மாய மதுவான் மணிநிரையுள்</line>
         <line>ஆயனா வெண்ண லவனருளால் – காயக்</line>
         <line>கழலவிழக் கண்கனலக் கைவளையார் சோரச்</line>
         <line>சுழலழலுள் வைகின்று சோ.</line>
      </lg>
      <urai>மாயவன் மாய வலிமை கொண்டவன். அவனை வெறுமனே மாடு மேய்ப்பவன் என்று எண்ண வேண்டாம். கோட்டைக்குள் இருந்த மகளிர் கணவனை இழந்து கைவளை சோரும்படி சோ என்னும் அரணை அழித்தான்.</urai>
      <rank>229</rank>
      <title>வள்ளி</title>
      <lg>
         <line>பூண்முலையார் மனமுருக</line>
         <line>வேன்முருகற்கு வெறியாடின்று. - கொளு</line>
      </lg>
      <urai>மகளிர் மனம் உருகும்படி வேலன் முருகனுக்கு வெறி ஆடுதல்</urai>
      <lg>
         <line>வேண்டுதியா னீயும் விழைவோ விழுமிதே</line>
         <line>ஈண்டியம் விம்ம வினவளையார் – பூண்டயங்கச்</line>
         <line>சூலமொ டாடுஞ் சுடர்ச்சடையோன் காதலற்கு</line>
         <line>வேலனொ டாடும் வெறி.</line>
      </lg>
      <urai>நீயும் இதனை விரும்புகிறாய். வேலன் ஆடும் இந்த விழா விழுமியது. பெண்மகள் ஆடும்படி வேலன் சிவன் மகன் முருகனுக்கு வேலைச் சுழற்றிக்கொண்டு வெறியாட்டம் ஆடுகிறான்.</urai>
      <rank>230</rank>
      <title>புலவராற்றுப்படை</title>
      <lg>
         <line>இருங்கண் வானத் திமையோருழைப்</line>
         <line>பெரும்புலவனை யாற்றுப்படுத்தன்று. - கொளு</line>
      </lg>
      <urai>புலவனை இறைவனிடம் ஆற்றுப்படுத்துதல்</urai>
      <lg>
         <line>வெறிகொ ளறையருவி வேங்கடத்துச் செல்லின்</line>
         <line>நெறிகொள் படிவத்தோய் நீயும் – பொறிகட்</line>
         <line>கிருளீயு ஞாலத் திடரெல்லா நீங்க</line>
         <line>அருளீயு மாழி யவன்.</line>
      </lg>
      <urai>படிவத்தோய்! அருவி பாயும் வேங்கடம் சென்றால், ஆழியோன் திருமால் உனக்கு அருள் தருவான்</urai>
      <rank>231</rank>
      <title>புகழ்ந்தனர் பரவல்</title>
      <lg>
         <line>இன்னதொன் றெய்துது மிருநிலத் தியாமெனத்</line>
         <line>துன்னருங் கடவுட் டொடுகழல் றொழுதன்று. - கொளு</line>
      </lg>
      <urai>நிலவுலகில் தனக்கு இத்தகைய வாழ்வினைத் தரவேண்டும் என வேண்டிக் கடவுளைத் தொழுதல்</urai>
      <lg>
         <line>சூடிய வான்பிறையோய் சூழ்கடலை நீற்றரங்கத்</line>
         <line>தாடி யசையா வட்டியிரண்டும் – பாடி</line>
         <line>உரவுநீர் ஞாலத் துயப்போக வென்று</line>
         <line>பரவுதும் பல்காற் பணிந்து.</line>
      </lg>
      <urai>பிறை சூடிய பெருமானே!</urai>
      <urai>நான் ஞாலம் முழுவதும் வெல்லவேண்டும் என்று வேண்டி உன்னைப் பரவுகிறேன்.</urai>
      <rank>232</rank>
      <title>பழிச்சினர் பணிதல்</title>
      <lg>
         <line>வயங்கியபுகழ் வானவனைப்</line>
         <line>பயன்கருதிப் பழிச்சினர் பணிந்தன்று. - கொளு</line>
      </lg>
      <urai>வானவனைப் போற்றிப் பலவுதல்</urai>
      <lg>
         <line>ஆடலமர்ந்தா னடியடைந்தா ரென்பெறார்</line>
         <line>ஓடரி யுண்க ணுமையொருபாற் – கூடிய</line>
         <line>சீர்சா லகலத்தைச் செங்கணழகனாகம்</line>
         <line>தாராய்த் தழுவப் பெறும்.</line>
      </lg>
      <urai>ஆடும் சிவனையும்</urai>
      <urai>அடியால் உலகை அளந்த திருமாலையும்</urai>
      <urai>அடைந்தவர்</urai>
      <urai>அம்மையப்பன் தழுவுதலைப் பெறுவர்.</urai>
      <rank>233</rank>
      <title>கைக்கிளை</title>
      <lg>
         <line>தண்டாக் காதற் றளரிய றலைவன்</line>
         <line>வண்டார் விரும்பிய வகையுரைத் தன்று. - கொளு</line>
      </lg>
      <urai>தலைமகனை விரும்பிய தலைவியின் நிலையை உரைத்தல்</urai>
      <lg>
         <line>மங்குன் மனங்கவர் மான்மாலை நின்றேற்குப்</line>
         <line>பொங்கு மருவிப் புனனாடன் – கங்குல்</line>
         <line>வருவான்கொல் வந்தென் வனமுலைமேல் வைகித்</line>
         <line>தருவான்கொன் மார்பணிந்த தார்.</line>
      </lg>
      <urai>மயக்கும் மாலைப் பொழுதில் ஏங்கி நிற்கிறேன்.</urai>
      <urai>புனல்நாடன் வருவானோ?</urai>
      <urai>என் மார்பைத் தழுவி அவன் மாலையை எனக்குத் தருவானோ?</urai>
      <rank>234</rank>
      <title>பெருந்திணை</title>
      <lg>
         <line>பெய்கழற் பெருந்தகை பேணா முயக்கிவர்ந்து</line>
         <line>மல்கிருட் செல்வோள் வகையுரைத் தன்று. - கொளு</line>
      </lg>
      <urai>பெருந்தகையைத் தழுவச் செல்லும் பெண்ணின் நிலைமையைச் சொல்வது</urai>
      <lg>
         <line>வயங்குமான் றென்னன் வரையகலந் தோய</line>
         <line>இயங்கா விருளிடைச் செல்வேன் – மயங்காமை</line>
         <line>ஓடரிக் கண்ணா யுறைகழிவாண் மின்னிற்றால்</line>
         <line>மாட மறுகின் மழை.</line>
      </lg>
      <urai>தென்னன் மார்பைத் தோய விரும்பி அவள் நள்ளிருளில் உறையிலிருந்து எடுத்த வாள் போல மின்னும் தோற்றத்துடன் இருளில் மாட மறுகில் செல்கிறாள்</urai>
      <rank>235</rank>
      <title>புலவி பொருளாகத் தோன்றிய பாடாண்பாட்டு</title>
      <lg>
         <line>வில்லேர் நுதலி விறலோன் மார்பம்</line>
         <line>புல்லேம் யாமெனப் புலந்துரைத் தன்று - கொளு</line>
      </lg>
      <urai>அவள் அவன் மார்பினைத் தழுவமாட்டேன் என்று புலந்து கூறுதல்</urai>
      <lg>
         <line>மலைபடு சாந்த மலர்மார்ப யாநின்</line>
         <line>பலர்படி செல்வம் படியேம் – புலர்விடியல்</line>
         <line>வண்டினங்கூட் டுண்ணும் வயல்சூழ் திருநகரிற்</line>
         <line>கண்டனங் காண்டற் கினிது.</line>
      </lg>
      <urai>சந்தனம் மலரும் மார்ப!</urai>
      <urai>பலரும் தழுவும் உன் மார்பினை நான் தழுவ மாட்டேன்.</urai>
      <urai>விடியற்கால வேளையில் வயல்சூழ் நகரில் உன்னைக் கண்டேன்</urai>
      <rank>236</rank>
      <title>கடவுண்மாட்டுக் கடவுட்பெண்டிர் நயந்தபக்கம்</title>
      <lg>
         <line>இமையா நாட்டத் திலங்கிழை மகளிர்</line>
         <line>அமையாக் காத லமரரை மகிழ்ந்தன்று - கொளு</line>
      </lg>
      <urai>தெய்வ மகளிர் தெய்வமகனுடன் காதல் விழாக் கொண்டாடியது</urai>
      <lg>
         <line>நல்கெனி னாமிசையா ணோமென்னுஞ் சேவடிமேல்</line>
         <line>ஒல்கெனி னுச்சியா ணோமென்னும் – மல்கிருள்</line>
         <line>ஆட லமர்ந்தாற் கரிதா லுமையாளை</line>
         <line>ஊட லுணர்த்துவதோ ராறு.</line>
      </lg>
      <urai>நல்கு எனின் இசையாள்</urai>
      <urai>அவள் சேவடியில் நம் உச்சி உருத்தும்</urai>
      <urai>என்றும்</urai>
      <urai>ஆடும் சிவன்</urai>
      <urai>உமையாளிடம் சொல்லி அவளது ஊடலை உணர்த்தினான்</urai>
      <rank>237</rank>
      <title>கடவுண்மாட்டு மானிடப்பெண்டிர் நயந்தபக்கம்</title>
      <lg>
         <line>முக்கணான் முயக்கம்வேட்ட</line>
         <line>மக்கட்பெண்டிர் மலிவுரைத்தன்று. - கொளு</line>
      </lg>
      <urai>சிவனை மணாளனாகமத் தழுவ விரும்பிய மகளிர் நிலையைக் கூறுவது</urai>
      <lg>
         <line>அரிகொண்ட கண்சிவப்ப வல்லினென் னாகம்</line>
         <line>புரிகொண்ட நூல்வடுவாப் புல்லி – வரிவண்டு</line>
         <line>பண்ணலங்கூட் டுண்ணும் பனிமலர்ப் பாசூரென்</line>
         <line>உண்ணலங் கூட்டுண்டா னூர்.</line>
      </lg>
      <urai>பாசூர் சிவனின் பாம்பினைப் பூணூலாக அணிந்த மார்பினைப் புல்லி அவனது பல நலங்களையும் துய்ப்பேன்</urai>
      <rank>238</rank>
      <title>குழவிக்கட் டோன்றிய காமப்பகுதி</title>
      <lg>
         <line>இளமைந்தர் நலம்வேட்ட</line>
         <line>வளமங்கையர் வகையுரைத்தன்று. - கொளு</line>
      </lg>
      <urai>இள மைந்தரின் நலத்தைத் துய்க்க விரும்பிய வளம் மிக்க மகளிரின் நிலைமையைக் கூறுவது.</urai>
      <lg>
         <line>வரிப்பந்து கொண்டொளித்தாய் வாள்வேந்தன் மைந்தா</line>
         <line>அரிக்கண்ணி யஞ்சி யலர – எரிக்கதிர்வேற்</line>
         <line>செங்கோல னுங்கோச் சினக்களிற்றின் மேல்வரினும்</line>
         <line>எங்கோலந் தீண்ட லினி.</line>
      </lg>
      <urai>வேந்தன் மகனே!</urai>
      <urai>நான் விளையாடும் பந்தினை எடுத்து ஒளித்து வைத்துக்கொண்டாய்.</urai>
      <urai>உன் தந்தை செங்கோலன் என்றாலும் நீ என் அழகினைத் தீண்டாதே</urai>
      <rank>239</rank>
      <title>ஊரின்கட் டோன்றிய காமப்பகுதி</title>
      <lg>
         <line>நீங்காக் காதன் மைந்தரு மகளிரும்</line>
         <line>பாங்குறக் கூடும் பதியுரைத் தன்று. - கொளு</line>
      </lg>
      <urai>ஊரில் வாழும் மைந்தரும் மகளிரும் நீங்காக் காதலுடன் திளைத்தல் பற்றிக் கூறுவது</urai>
      <lg>
         <line>ஊடிய வூட லகல வுளநெகிழ்ந்து</line>
         <line>ளாடிய மென்றோள் வளையொலிப்பக் – கூடியபின்</line>
         <line>யாமநீ டாகென்ன யாழ்மொழியார் கைதொழூஉம்</line>
         <line>ஏமநீர்க் கச்சியெம் மூர்.</line>
      </lg>
      <urai>உடல் ஊடலைக் காட்டும்</urai>
      <urai>உள்ளம் நெகிழும்</urai>
      <urai>தோள்வளை ஒலிக்கும்படிக் கூடும்</urai>
      <urai>கூடிய யாமம் நீடுக என்று யாழ் போல் மிழற்றிக்கொண்டு தொழும்</urai>
      <urai>இப்படிப்பட்டதுதான் என் கச்சி மூதூர்.</urai>
      <p>ஒன்பதாவது பாடாண்படலம் முற்றிற்று.</p>
   </Result>
</wiki_Treatment>
