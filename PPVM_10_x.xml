<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_10a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/பொதுவியற்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9e39</Short_URL>
   <Result>
      <p>பத்தாவது</p>
      <Chapter_Title>பொதுவியற்படலம்</Chapter_Title>
      <cUttiram>10</cUttiram>
      <lg>
         <line>சீர்சால் போந்தை வேம்பொ டாரே</line>
         <line>உன்ன நிலையே யேழக நிலையே</line>
         <line>கழனிலை யேனைக் கற்காண் டல்லே</line>
         <line>கற்கோ ணிலையே கன்னீர்ப் படுத்தல்</line>
         <line>கன்னடு தல்லே கன்முறை பழிச்சல்</line>
         <line>இறகொண்டு புகுத லென்றபன் னிரண்டும்</line>
         <line>பொதுவியற் பால வென்மனார் புலவர்.</line>
      </lg>
      <ol>
         <li>போந்தை</li>
         <li>வேம்பு</li>
         <li>ஆர்</li>
         <li>உன்ன நிலை</li>
         <li>ஏழக நிலை</li>
         <li>கழனிலை</li>
         <li>கற்காண்டல்</li>
         <li>கற்கோள் நிலை</li>
         <li>கல் நீர்ப்படுத்தல்</li>
         <li>கல் நடுதல்</li>
         <li>கல் பழிச்சல்</li>
         <li>இறகொண்டு புகுதல்</li>
      </ol>
      <p>என்ற பன்னிரண்டும் பொதுவியல் பால என்மனார் புலவர்.</p>
      <rank>240</rank>
      <title>போந்தை</title>
      <lg>
         <line>கலவா மன்னர் கண்ணுறு ஞாட்பிற்</line>
         <line>புலவேல் வானவன் பூப்புகழ்ந் தன்று. - கொளு</line>
      </lg>
      <urai>வானவனாகிய சேரன் குடிப்பூ போந்தை (பனை)யைப் புகழ்வது</urai>
      <lg>
         <line>குடையலர் காந்தட்டன் கொல்லிச் சுனைவாய்த்</line>
         <line>தொடையவிழ் தண்குவளை சூடான் – புடைதிகழும்</line>
         <line>தோதிரப் பொங்குந் திருந்துவேல் வானவன்</line>
         <line>போரெதிரிற் போந்தையாம் பூ.</line>
      </lg>
      <urai>சேரன் தன் கொல்லி மலையில் பூத்த காந்தள் பூவைச் சூடாமல் தன் குடிக்குரிய போந்தைப் பூவைச் சூடினான்</urai>
      <rank>241</rank>
      <title>வேம்பு</title>
      <lg>
         <line>விரும்பா ரமரிடை வெல்போர் வழுதி</line>
         <line>சுரும்பார் முடிமிசைப் பூப்புகழ்ந் தன்று. - கொளு</line>
      </lg>
      <urai>வழுதி போரின்போது சூடும் வேப்பம்பூவைப் புகழ்வது</urai>
      <lg>
         <line>தொடியணிதோ ளாடவர் தும்பை புனையக்</line>
         <line>கொடியணிதேர் கூட்டணங்கும் போழ்தின் – முடியணியும்</line>
         <line>காத்தல்சால் செங்கோற் கடுமா நெடுவழுதி</line>
         <line>ஏத்தல்சால் வேம்பி னிணர்.</line>
      </lg>
      <urai>தேர் மறவர் தும்பை சூடிப் போரிடும்போது யானைமேல் வரும் நெடுவழுதி தன் குடிப்பூ வேம்பினைச் சூடிக்கொண்டு போரிட்டான்</urai>
      <rank>242</rank>
      <title>ஆர்</title>
      <lg>
         <line>விறற்படை மறவர் வெஞ்சமங் காணின்</line>
         <line>மறப்போர்ச் செம்பியன் மலைபூ வுரைத்தன்று. - கொளு</line>
      </lg>
      <urai>போர்க்காலத்தில் வேந்தன் செம்பியன் சூடும் அவன் குடிப்பூ பற்றிச் சிறப்பித்துச் சொல்வது</urai>
      <lg>
         <line>கொல்களி றூர்வர் கொலைமலி வாண்மறவர்</line>
         <line>வெல்கழல் வீக்குவர் வேலிளையர் – மல்கும்</line>
         <line>கலங்க லொலிபுன்ற காவிரி நாடன்</line>
         <line>அலங்க லமரழுவத் தார்.</line>
      </lg>
      <urai>களிற்றில் வரும் வாள்மறவர் வேல்இளையர் தாக்கும் போரில் காவிரிநாடன் ஆர் (ஆத்தி) மாலை அணிந்து போரிட்டான்</urai>
      <rank>243</rank>
      <title>உன்னநிலை</title>
      <lg>
         <line>துன்னருஞ் சிறப்பிற் றொடுகழன் மன்னனை</line>
         <line>உன்னஞ் சேர்த்தி யுறுபுகழ் மலிந்தன்று. - கொளு</line>
      </lg>
      <urai>போரிடச் செல்லும் மன்னனை உன்னமரத்தோடு பொருத்திக் காட்டிச் சிறப்பித்தல்</urai>
      <lg>
         <line>துன்னருந் தானைத் தொடுகழலான் றுப்பெதிர்ந்து</line>
         <line>முன்னர் வணங்கார் முரண்முருங்க – மன்னரும்</line>
         <line>ஈடெல்லாம் தாங்கி இகலவிந்தார் நீயுநின்</line>
         <line>கோடெல்லாம் உன்னங் குழை.</line>
      </lg>
      <urai>வணங்கார் படையினைத் தாக்கி பகைமை அழியுமாறு போரிடும் மன்னன் கிளைகளெல்லாம் தழைத்து நன்னிமித்தம் காட்டும் உன்ன மரம் போலப் போரிட்டான்</urai>
      <rank>244</rank>
      <title>ஏழகநிலை</title>
      <lg>
         <line>ஏழக மூரினு மின்ன னென்றவன்</line>
         <line>தாழ்வி லூக்கமொடு தகைபுகழ்ந் தன்று. - கொளு</line>
      </lg>
      <urai>போரிடும் மறவன் ஏழகம் என்னும் செம்மறியாட்டுக் கடா மேல் வருவானைக் புகழ்ந்துரைத்தல்</urai>
      <lg>
         <line>எம்மனை யாமகிழ வேழக மேற்கொளினும்</line>
         <line>தம்மதி றாழ்வீழ்த் திருக்குமே – தெம்முனையுள்</line>
         <line>மானொடு தோன்றி மற்றுங்கா லேழகத்</line>
         <line>தானொடு நேரா மரசு.</line>
      </lg>
      <urai>எம் இல்லத்தார் மகிழும்படி எம் மறவர் ஏழகத்தகர்மீது ஏறிச் சென்றாலும், போரில் குதிரையில் வந்து போரிடும் அரசன் எம் மறவனுக்கு ஈடாக மாட்டான்</urai>
      <rank>245</rank>
      <title>இதுவுமது</title>
      <lg>
         <line>ஏந்துபுக ழுலகி னிளமை நோக்கான்</line>
         <line>வேந்து நிற்றலு மேழக நிலையே. - கொளு</line>
      </lg>
      <urai>இளமையை எண்ணாமல் போருக்கு எழும் வேந்தனைப் பற்றிச் சொன்னாலும் அது இந்தத் துறை ஆகும்</urai>
      <lg>
         <line>வேண்டார் பெரியர் விறல்வேலோன் றானிளையன்</line>
         <line>பூண்டான் பொழில்காவ லென்றுரையாம் – ஈண்டு</line>
         <line>மருளன்மின் கோள்கருது மால்வரை யாளிக்</line>
         <line>குருளையுங் கொல்களிற்றின் கோடு.</line>
      </lg>
      <urai>பெரியோர் வேண்டாம் என்று கூறியும் வேல்வீரன் தன்னை இளையவன் என்று கருதாமல் அரியணை ஏறி நாட்டுக்காவல் பூண்டான். இதில் மருள்வதற்கு ஒன்றும் இல்லை. யாளி என்னும் விலங்கு குட்டியாய் இருந்தாலும் பெரிய யானையின் கொம்பைப் பிடுங்கித் தின்னும்.</urai>
      <rank>246</rank>
      <title>கழனிலை</title>
      <lg>
         <line>அடுமுர ணகற்று மாளுகு ஞாட்பிற்</line>
         <line>கடுமுரண் வயவன் கழல்புனைந் தன்று. - கொளு</line>
      </lg>
      <urai>பகையாளியை அகற்றும் போர் மூளும்போது வயவன் காலில் அணியும் வீரக் கழலைப் புகழ்வது</urai>
      <lg>
         <line>வானமரின் முன்விலக்கி வான்படர்வார் யார்கொலோ</line>
         <line>கேளலார் நீக்கிய கிண்கிணிக்காற் – காளை</line>
         <line>கலங்கழல் வாயிற் கடுத்தீற்றி யற்றால்</line>
         <line>பொலங்கழல் கான்மேற் புனைவு.</line>
      </lg>
      <urai>இந்தக் காளை தன் காலில் அணிந்திருந்த கிண்கிணியை அகற்றிவிட்டு வீரக் கழலை அணிந்துகொண்டு போரில் முன்னேறுகிறான். போரில் விண்ணுலகு செல்லலப்போவது யார்யாரோ</urai>
      <rank>247</rank>
      <title>கற்காண்டல்</title>
      <lg>
         <line>ஆனா வென்றி யமரில்வீழ்ந் தோற்குக்</line>
         <line>கான நீளிடைக் கற்கண் டன்று.</line>
      </lg>
      <urai>போர்க்களத்தில் வீழ்ந்து மாண்டவனைக் கடவுளாக்குவதற்கு நல்ல கல்லைத் தேடுதல்</urai>
      <lg>
         <line>மிகையணங்கு மெய்நிறீஇ மீளி மறவர்</line>
         <line>புகையணங்கப் பூமாரி சிந்திப் – பகையணங்கும்</line>
         <line>வீளைக் கடுங்கணையால் வேறாகி விண்படர்ந்த</line>
         <line>காளைக்குக் கண்டமைத்தார் கல்.</line>
      </lg>
      <urai>பிறர் அஞ்சும் தோற்றத்தை உடம்பில் காட்டி மீளி போரிட்டான். பகைவர் அம்புகளால் பட்டான். மறக் குடியினர் அவனை வழிபட நடுகல் கண்டறிந்தனர்.</urai>
      <rank>248</rank>
      <title>கற்கோணிலை</title>
      <lg>
         <line>மண்மருளத் துடி கறங்க</line>
         <line>விண்மேயாற்குக் கற்கொண்டன்று.</line>
      </lg>
      <urai>துடி முழக்கத்துடன் நடுகல்லைக் கொண்டுவருதல்</urai>
      <lg>
         <line>பூவொடு நீர்தூவிப் பொங்க விரைபுகைத்து</line>
         <line>நாவுடை நன்மணி நன்கியம்ப – மேவார்</line>
         <line>அழன்மறங் காற்றி யவிந்தாற்கென் றேத்திக்</line>
         <line>கழன்மறவர் கைக்கொண்டார் கல்.</line>
      </lg>
      <urai>மாண்ட கழல்மறவனைக் கடவுளாக்கும் நடிகல்லை, பீ தூவி, நீர் தெளித்து, மணப்புகை ஊட்டி, மணி அடித்துக்கொண்டு, கழல்மறவர் கொண்டுவந்தனர்.</urai>
      <rank>249</rank>
      <title>கன்னீர்ப் படுத்தல்</title>
      <lg>
         <line>வண்டுசூழ் தாமம் புடையே யலம்வரக்</line>
         <line>கண்டு கொண்ட கன்னீர்ப் படுத்தன்று.</line>
      </lg>
      <urai>பட்டவனுக்காகக் கொண்டுவந்த கல்லை, படை முழக்கத்துடன் நீராட்டல்</urai>
      <lg>
         <line>காடு கனலக் கனலோன் சினஞ்சொரியக்</line>
         <line>கூடிய வெம்மை குளிர்கொள்ளப் – பாடி</line>
         <line>நயத்தக மண்ணி நறுவிரைகொண் டாட்டிக்</line>
         <line>கயத்தக துய்த்திட்டார் கல்.</line>
      </lg>
      <urai>கல்லின் வெம்மை குறையும்பொருட்டு மணப்புகை மலிய, கல்லை நீராட்டினர்</urai>
      <rank>250</rank>
      <title>இதுவுமது</title>
      <lg>
         <line>ஓங்கியகல் லுய்த்தொழுக்கல்</line>
         <line>ஆங்கெண்ணினு மத்துறையாகும்.</line>
      </lg>
      <urai>கல்லை அணிவருத்துத் தூக்கி வருவதைக் கூறுதலும் இந்தத் துறை</urai>
      <lg>
         <line>கணனார்ந் துவப்பக் கடுங்கண் மறவர்</line>
         <line>பிணனார்ந்து பேய்வழங்கு ஞாட்பின் – நிணனார்</line>
         <line>விழுக்கினால் வேய்ந்த விறல்வேலோர் கல்லை</line>
         <line>ஒழுக்கினா ரொன்றொருவர் முன்.</line>
      </lg>
      <urai>போரின்போது கொழுப்புக் கறை படிந்த வேலினை உடையவர் கல்லை நடுகல்லைச் சுமக்க முந்தினர்.</urai>
      <rank>251</rank>
      <title>கன்னடுதல்</title>
      <lg>
         <line>அவன்பெயர்கன் மிசைப்பொறித்துக்</line>
         <line>கவின்பெறக் கன்னாட்டின்று.</line>
      </lg>
      <urai>பட்டவன் பெயரைக் கல்லில் பொறித்து கல்லை நிலைநாட்டல்</urai>
      <lg>
         <line>மாலை துயல மணியெறிந்து மட்டுகுத்துப்</line>
         <line>பீலி யணிந்து பெயர்பொறித்து – வேல்மருள்</line>
         <line>ஆண்டக நின்ற வமர்வெய்யோற் காகென்று</line>
         <line>காண்டக நாட்டினார் கல்.</line>
      </lg>
      <urai>பெயர் பொறித்த கல்லுக்கு மாலைநிட்டு, மணியொலி முழங்க, கள்ளைப் படைத்து, மயில்பீலி சாத்தி, கல்லை நட்டனர்</urai>
      <rank>252</rank>
      <title>கன்முறை பழிச்சல்</title>
      <lg>
         <line>நிழலவி ழெழின்மணிப்பூட்</line>
         <line>கழல்வெய்யோன் கல்வாழ்த்தின்று.</line>
      </lg>
      <urai>நட்ட கல்லில் தெய்வமாக விளங்கும் மறவனை வாழ்த்திப் பாராட்டுதல்</urai>
      <lg>
         <line>அடும்புகழ் பாடி யழுதழுது நோனா</line>
         <line>திடும்பையுள் வைகி யிருந்த – கடும்பொடு</line>
         <line>கைவண் குருசில் கற் கைதொழூஉச் செல்பாண</line>
         <line>தெய்வமாய் நின்றான் றிசைக்கு.</line>
      </lg>
      <urai>கல் நின்றான் புகழைப் பாடினர்</urai>
      <urai>அழுது நோகும் அவனது சுற்றத்தாரைத் தொழுதனர்</urai>
      <urai>கல்லாகி நிற்கும் குரிசிலையும் தொழுதனர்</urai>
      <urai>தெய்வம் ஆயினான் என்று பாணன் பாடினான்</urai>
      <rank>253</rank>
      <title>இற்கொண்டு புகுதல்</title>
      <lg>
         <line>வேத்தமருள் விளிந்தோன் கல்லென</line>
         <line>ஏத்தினர் துவன்றி யிற்கொண்டு புக்கன்று.</line>
      </lg>
      <urai>வழிபட்ட கல்லின் சுற்றத்தாரை இல்லத்துக்கு எடுத்துச் செல்லல்</urai>
      <lg>
         <line>வாட்புகா வூட்டி வடிமணி நின்றியம்பக்</line>
         <line>கோட்புலி யன்ன குருசில்கல் – ஆட்கடிந்து</line>
         <line>விற்கொண்ட வென்றி விறன்மறவ ரெல்லோரும்</line>
         <line>இற்கொண்டு புக்கா ரியைந்து.</line>
      </lg>
      <urai>நிறுத்த கல்லுக்கு மணியடித்து உயிர்பலி கொடுத்தனர்.</urai>
      <urai>பட்டவனின் சுற்றத்தாரை மறவர் அணிவகுப்புடன் இல்லத்துக்கு அழைத்துவந்தனர்.</urai>
      <Chapter_Title>(சிறப்பிற் பொதுவியற்பால )</Chapter_Title>
      <cUttiram>11</cUttiram>
      <lg>
         <line>முதுபாலையே சுரநடை யேனைத்</line>
         <line>தபுதார நிலையே தாபத நிலையே</line>
         <line>தலைப்பெய னிலையே பூசன் மயக்கே</line>
         <line>மாலை நிலையே மூதா னந்தம்</line>
         <line>ஆனந் தம்மே யானந்தப் பையுள்</line>
         <line>கையறு நிலையுளப் படப்பதி னொன்றும்</line>
         <line>மையறு சிறப்பிற் பொதுவியற் பால.</line>
      </lg>
      <ol>
         <li>முதுபாலை</li>
         <li>சுரநடை</li>
         <li>தபுதார நிலை</li>
         <li>தாபத நிலை</li>
         <li>தலைப்பெயனிலை</li>
         <li>பூசன் மயக்கு</li>
         <li>மாலை நிலை</li>
         <li>மூதானந்தம்</li>
         <li>ஆனந்தம்</li>
         <li>ஆனந்தப் பையுள்</li>
         <li>கையறு நிலை</li>
      </ol>
      <p>உளப்படப் பதினொன்றும் மையறு சிறப்பின் பொதுவியற் பால.</p>
      <rank>254</rank>
      <title>முதுபாலை</title>
      <lg>
         <line>காம்புயர் கடத்திடைக் கணவனை யிழந்த</line>
         <line>பூங்கொடி மடந்தை பலம்புரைத் தன்று.</line>
      </lg>
      <urai>உடன்போக்கின்போது காட்டில் கணவனை இழந்தவள் புலம்புதல்லைக் கூறுதல்</urai>
      <lg>
         <line>நீர்மலி கண்ணொடு நின்றே னிலையிரங்காய்</line>
         <line>தார்மலி மார்பன் றகையகலம் – சூர்மகளே</line>
         <line>வெள்ளில் விளைவுதிரும் வேயோங்கும் வெஞ்சுரத்துக்</line>
         <line>கொள்ளனீ கோடல் கொடிது.</line>
      </lg>
      <urai>கண்ணீர் மல்க வருந்தி அழாதே</urai>
      <urai>மூங்கில் காட்டுப் பகுதியில் வாழும் சூர்மகள் உன் மாலைமார்னைக் கொண்டுசென்றாள்</urai>
      <urai>அது கொடிது</urai>
      <urai>என்று சொல்லி கணவனை இழந்த மனைவியைத் தேற்றினர்</urai>
      <rank>255</rank>
      <title>சுரநடை</title>
      <lg>
         <line>மூதரி நிவந்த முதுகழை யாரிடைக்</line>
         <line>காதலி யிழந்த கணவனிலை யுரைத்தன்று.</line>
      </lg>
      <urai>உடன்போக்கின்போது மூங்கில் காட்டுப் பாதையில் மனைவியை இழந்த கணவனின் நிலையினைக் கூறுதல்</urai>
      <lg>
         <line>உரவெரி வேய்ந்த வுருப்பவிர் கானுள்</line>
         <line>வரவெதிரின் வைவேல்வாய் வீழ்வாய் – கரவினால்</line>
         <line>பேதையைப் பெண்ணியலைப் பெய்வளையை யென்மார்பிற்</line>
         <line>கோதையைக் கொண்டொளித்த கூற்று.</line>
      </lg>
      <urai>கூற்றுவனே!</urai>
      <urai>மூங்கில் தீப் பற்றி எரியும் காட்டில் என் மனைவியைக் கொண்டுசென்றாயே!</urai>
      <rank>256</rank>
      <title>தபுதாரநிலை</title>
      <lg>
         <line>புனையிழை யிழந்தபிற் புலம்பொடு வைகி</line>
         <line>மனையகத் துறையு மைந்தனிலை யுரைத்தன்று.</line>
      </lg>
      <urai>மனைவியை இழந்த ஒருவன் மனையில் வருந்தும் நிலையைக் கூறுதல்</urai>
      <lg>
         <line>பைந்தொடி மேலுலக மெய்தப் படருழந்த</line>
         <line>மைந்தன் குருசின் மழைவள்ளல் – எந்தை</line>
         <line>தவுதாரத் தாழ்ந்த தனிநிலமை கேளாக்</line>
         <line>செவிடா யொழிகென் செவி.</line>
      </lg>
      <urai>மனைவி இழந்த செய்தி கேட்ட கணவன் என் காது செவிடாய் இருக்கக்கூடாதா என்கிறான்</urai>
      <rank>257</rank>
      <title>தாபதநிலை</title>
      <lg>
         <line>குருந்தலர் கண்ணிக் கொழுநன் மாய்ந்தெனக்</line>
         <line>கருந்தடங் கண்ணி கைம்மைகூ றின்று</line>
      </lg>
      <urai>கணவன் இறந்த பின் மனைவி கைம்மைக் கோத்துடன் வாழ்வது பற்றிக் கூறுவது.</urai>
      <lg>
         <line>கலந்தவனைக் கூற்றங் கரப்பக் கழியா</line>
         <line>தலந்தினையு மவ்வளைத் தோளி – உலந்தவன்</line>
         <line>தாரொடு பொங்கி நிலனசைஇத் தான்மிசையும்</line>
         <line>காரடகின் மேல்வைத்தாள் கை.</line>
      </lg>
      <urai>கணவனைக் கூற்றம் கொண்டது என்று வருந்தும் மனைவி கீரைகளைத் தின்றுகொண்டு வாழ்கிறாள்.</urai>
      <rank>258</rank>
      <title>தலைப்பெயனிலை</title>
      <lg>
         <line>இன்கதிர் முறுவற் பாலக னென்னும்</line>
         <line>தன்கட னிறுத்ததாய் தபுநிலை யுரைத்தன்று.</line>
      </lg>
      <urai>மகன் இறந்துவிட்டான் என்று தாயும் தன்னை மாய்த்துக்கொள்ளுதல்</urai>
      <lg>
         <line>இடம்படு ஞாலத் தியல்போ கொடிதே</line>
         <line>தடம்பெருங்கட் பாலக னென்னும் – கடன்கழித்து</line>
         <line>முள்ளெயிற்றுப் பேதையாள் புக்காள் முரணவியா</line>
         <line>வள்ளெயிற்றுக் கூற்றத்தின் வாய்.</line>
      </lg>
      <urai>பாலகன் இறந்துவிட்டான் என்று தாய் தன் உயிரை மாய்த்துக்கொண்டாள். இது உலக இயல்பு அன்று. கொடுமையான செயல்.</urai>
      <rank>259</rank>
      <title>பூசன்மயக்கு</title>
      <lg>
         <line>பல்லிதழ் மழைக்கட் பாலகன் மாய்ந்தெனப்</line>
         <line>புல்லிய பெருங்கிளைப் பூசல்கூ றின்று.</line>
      </lg>
      <urai>பாலகன் இறந்தான் என்று சுற்றத்தார் அழுதல்</urai>
      <lg>
         <line>அலர்முலை யஞ்சொ லவணொழிய வவ்விற்:</line>
         <line>குலமுதலைக் கொண்டொளித்த லன்றி – நிலமுறப்</line>
         <line>புல்லிய பல்கிளைப் பூசல் பரியுமோ</line>
         <line>கொல்லிய வந்தொழியாக் கூற்று.</line>
      </lg>
      <urai>பாலகன் இறந்துவிட்டான் என்று தாயும் இறந்துவிட்டாளே என்று சுற்றத்தார் அழுதனர்.</urai>
      <rank>260</rank>
      <title>இதுவுமது</title>
      <lg>
         <line>வேந்தன் மாய்ந்தென வியலிடம் புலம்பினும்</line>
         <line>ஆய்ந்த புலவ ரதுவென மொழிப.</line>
      </lg>
      <urai>வேந்தன் இறந்தான் என்று மக்கள் புலம்மபினும் இந்தத் துறை ஆகும்</urai>
      <lg>
         <line>எண்ணி னிகல்புரிந்தோ ரெய்தாத தில்போலும்</line>
         <line>கண்ணினொளிர் வேலான் கரந்தபின் – அண்ணல்</line>
         <line>புகழொடு பூசன் மயங்கிற்றாற் பொங்கும்</line>
         <line>அகழ்கடல் வேலி யகத்து.</line>
      </lg>
      <urai>வேலால் பல போர்களை வென்ற வேந்தன் மாண்டுபோயினனே என்று மக்கள் புலம்பினர்.</urai>
      <rank>261</rank>
      <title>மாலைநிலை</title>
      <lg>
         <line>கதிர்வேற் கணவனொடு கனையெரி மூழ்க</line>
         <line>மதியேர் நுதலி மாலைநின் றன்று.</line>
      </lg>
      <urai>இறந்த கணவனை எரிக்கும் உடலோடு தன்னையும் எரித்துக்கொள்ள மனைவி மாலையை மாட்டிக்கொண்டு நிற்றல்</urai>
      <lg>
         <line>சோலை மயிலன்னா டன்கணவன் சொல்லியசொல்</line>
         <line>மாலை நினையா மனங்கடைஇக் – காலைப்</line>
         <line>புகையழல் வேலோன் புணர்ப்பாகி நின்றாள்</line>
         <line>அகையழ லீமத் தகத்து.</line>
      </lg>
      <urai>‘உன்னைப் பிரியமாட்டேன்’ என்று கணவன் சொன்ன சொல்லை உண்மையாக்க, மனைவி அவன் பிணத்தைத் தழுவிக்கொண்டு அவன் எரியும் தீயிலும் கிடந்தாள்.</urai>
      <rank>262</rank>
      <title>மூதானந்தம்</title>
      <lg>
         <line>கயலேர் கண்ணி கணவனொடு முடிய</line>
         <line>வியனெறிச் செல்வோர் வியந்துரைத் தன்று.</line>
      </lg>
      <urai>கணவனுடன் மாண்டவளைக் கண்டவர்கள் வியந்து கூறுதல்</urai>
      <lg>
         <line>ஓருயி ராக வுணர்க வுடன்கலந்தார்க்</line>
         <line>கீருயி ரென்ப ரிடைதெரியார் – போரில்</line>
         <line>விடனேந்தும் வேலோற்கும் வெள்வளையி னாட்கும்</line>
         <line>உடனே யுலந்த துயிர்.</line>
      </lg>
      <urai>ஓருயிர் ஈருடல் போல் வாழ்ந்தவர் இந்தக் கணவன் மனைவியர். இதனை உண்மையாக்கி இருவரும் மாண்டனரே!</urai>
      <rank>263</rank>
      <title>இதுவுமது</title>
      <lg>
         <line>கொடியான் கூர்ங்கணை குளிப்பத் தன்றொழில்</line>
         <line>முடியா நவிதலு மூதானந்தம்.</line>
      </lg>
      <urai>பகைவன் அம்புகளால் போர்க்களத்தில் மாளலும் மூதானந்தம்</urai>
      <lg>
         <line>முந்தத்தான் மாவொடு புக்கு முனையமருட்</line>
         <line>சிந்தத்தான் வந்தார் செருவிலக்கிக் – குந்தத்தாற்</line>
         <line>செல்கணை மாற்றிக் குருசில் சிறைநின்றான்</line>
         <line>கொல்கணைவாய் வீழ்தல் கொடிது.</line>
      </lg>
      <urai>படையை விலக்கிக்கொண்டு குதிரையில் சென்று எதிரியின் குந்தம் தாக்கி வீழ்ந்த நிலை கொடியதாக உள்ளது.</urai>
      <rank>264</rank>
      <title>ஆனந்தம்</title>
      <lg>
         <line>ஆடமைத் தோளி விரிச்சியுஞ் சொகினமும்</line>
         <line>வேறுபட வஞ்சி விதுப்புற் றன்று.</line>
      </lg>
      <urai>விரிச்சியில் கண்ட குறியும், விளைவும் வேறுபட்டதைக் கூறுதல்</urai>
      <lg>
         <line>வேந்தார்ப்ப வெஞ்சமத்து வேலழுவந் தாங்கினான்</line>
         <line>சாந்தா ரகலத்துத் தாழ்வடுப்புண் – தாந்தணியா</line>
         <line>மன்னா சொகின மயங்கின வாய்ப்புளும்</line>
         <line>என்னாங்கொல் பேதை யினி.</line>
      </lg>
      <urai>வேந்தன் வியக்கும்படிப் போரில் வேல் தாங்கிப் போரிட்டான். நெஞ்சில் விழுப்புண் பட்டான். புறப்பட்டபோது தோன்றிய புள் சகுனக்குறி வேறாய் முடிவுற்றதே!</urai>
      <rank>265</rank>
      <title>இதுவுமது</title>
      <lg>
         <line>தவப்பெரிய வெஞ்சமங்குறுகும்</line>
         <line>அவற்கிரங்கினு மத்துறையாகும்.</line>
      </lg>
      <urai>மிகப் பெரிய போர்க்களத்தில் இறங்கிப் போரிடுதலும் இந்தத் துறை</urai>
      <lg>
         <line>இன்னா சொகின மிசையா விரிச்சியும்</line>
         <line>அன்னா வலம்வருமென் னாருயிரும் – என்னாங்கொல்</line>
         <line>தொக்கார் மறமன்னர் தோலாத் துடிகறங்கப்</line>
         <line>புக்கான் விடலையும் போர்க்கு.</line>
      </lg>
      <urai>விளைவும் விரிச்சியும் வேறாகும்படி மறமன்னன் தாக்குதலுக்கு எதிரே போரில் இறங்கித் துடிப்பறை முழங்க விடலை போரிட்டான்.</urai>
      <rank>266</rank>
      <title>ஆனந்தப்பையுள்</title>
      <lg>
         <line>விழுமங் கூர வேய்த்தோ ளரிவை</line>
         <line>கொழுநன் வீயக் குழைந்துயங் கின்று.</line>
      </lg>
      <urai>போர்க்களத்தில் கணவன் வீய மனைவி மனைவி நிலைகுலைந்து வருந்தியது</urai>
      <lg>
         <line>புகழொழிய வையகத்துப் பூங்கழற் காளை</line>
         <line>திகழொழிய மாவிசும்பு சேர – இகழ்வார்முன்</line>
         <line>கண்டே கழிகாத லில்லையாற் கைசோர்ந்தும்</line>
         <line>உண்டே யளித்தெ னுயிர்.</line>
      </lg>
      <urai>புகழ் நிற்குமாறு போர்க்களத்தில் காளை மாண்டான்.</urai>
      <urai>இன்னும் உள்ளேனே - என்று மனைவி வருந்தினாள்.</urai>
      <rank>267</rank>
      <title>கையறுநிலை</title>
      <lg>
         <line>செய்கழன் மன்னன் மாய்ந்தெனச் சேர்ந்தோர்</line>
         <line>கையற வுரைத்துக் கைசோர்ந் தன்று.</line>
      </lg>
      <urai>மன்னன் மாண்டான் என மக்கள் சோர்வுற்றது</urai>
      <lg>
         <line>தாயன்னான் றார்விலங்கி வீழத் தளர்வொடு</line>
         <line>நீயென்னாய் நின்றாயென் னெஞ்சளியை – ஈயென்றார்க்</line>
         <line>கில்லென்ற றேற்றா விகல்வெய்யோன் விண்படரப்</line>
         <line>புல்லென்ற நாப்புலவர் போன்று.</line>
      </lg>
      <urai>தாய் போன்ற மன்னன் மாண்டான்.</urai>
      <urai>மக்கள் நில்லை தளர்ந்தனர்</urai>
      <urai>இல்லை என்னாமல் வழங்கி கொடையாளன் மாண்டபோது புலவர் வாடியது போல மக்களை வாடினர்</urai>
      <rank>268</rank>
      <title>இதுவுமது</title>
      <lg>
         <line>கழிந்தோன் றன்புகழ் காதலித் துரைப்பினும்</line>
         <line>மொழிந்தனர் புலவ ரத்துறை யென்ப.</line>
      </lg>
      <urai>இறந்தவன் புகழைக் கூறினும் இந்தத் துறை</urai>
      <lg>
         <line>நின்று நிலமிசையோ ரேத்த நெடுவிசும்பில்</line>
         <line>சென்று கழிந்தான் செருவெய்யோன் – என்றும்</line>
         <line>அழலுங் கதிர்வே லவன்புகழ் பாடி</line>
         <line>உழலு முலகத் துயிர்.</line>
      </lg>
      <urai>பலரும் வாழ்த்தும்படி வாழ்ந்த போர்வீரன் மாண்டான். வாழ்வோர் அவன் இறந்த பின்னரும் வாழ்த்துகின்றனர்.</urai>
      <Chapter_Title>காஞ்சிப் பொதுவியற்பால</Chapter_Title>
      <cUttiram>12</cUttiram>
      <lg>
         <line>மூதுரை பொருந்திய முதுமொழிக காஞ்சி</line>
         <line>பெருங்காஞ் சிய்யே பொருண்மொழிக் காஞ்சி</line>
         <line>புலவ ரேத்தும் புத்தே ணாட்டொடு</line>
         <line>முதுகாஞ் சிய்யொடு காடுவாழ்த் துளப்பட</line>
         <line>மையறு சீர்த்தி வருமிரு மூன்றும்</line>
         <line>பொய்தீர் காஞ்சிப் பொதுவியற் பால.</line>
      </lg>
      <ol>
         <li>மூதுரை பொருந்திய முதுமொழிக காஞ்சி</li>
         <li>பெருங்காஞ்சி</li>
         <li>பொருண்மொழிக் காஞ்சி</li>
         <li>புலவ ரேத்தும் புத்தேள் நாடு</li>
         <li>முதுகாஞ்சி</li>
         <li>காடுவாழ்த்து</li>
      </ol>
      <p>உளப்பட மையறு சீர்த்தி வரும் இருமூன்றும் பொய்தீர் காஞ்சிப் பொதுவியல் பால.</p>
      <rank>269</rank>
      <title>முதுமொழிக் காஞ்சி</title>
      <lg>
         <line>அலர்புகழ் புலவர் பன்னினர் தெரியும்</line>
         <line>உலகியல் பொருண்முடி புணரக் கூறின்று.</line>
      </lg>
      <urai>புகழ் மிக்க புலவர் உலகியலை உணரும்படிக் கூறுவது</urai>
      <lg>
         <line>ஆற்றி னுணரி னருளறமர் மாற்றார்க்குப்</line>
         <line>போற்றார் வழங்கிற் பொருள் பொருளாம்- மாற்றிப்</line>
         <line>புகலா தொழுகும் புரிவளையார் மென்றோள்</line>
         <line>அகலா தளித்தொழுக லன்பு.</line>
      </lg>
      <urai>அருள் அறம் அமர் மூன்றும் பொருள்</urai>
      <urai>இவற்றைப் போற்றிக்கொண்டு மனைவி தோளை அகலாமல் ஒழுகுதல் அன்பு</urai>
      <rank>270</rank>
      <title>பெருங்காஞ்சி</title>
      <lg>
         <line>மலையோங்கிய மாநிலத்து</line>
         <line>நிலையாமை நெறியுரைத்தன்று.</line>
      </lg>
      <urai>உலகில் உள்ள பொருகள் அனைத்தும் நிலையாமைப் பண்பு கொண்டது என்பதை கூறல்</urai>
      <lg>
         <line>ஆயா தறிவயர்ந் தல்லாந் தகலிடத்து</line>
         <line>மாயா நிதிய மனைச்செறீஇ – ஈயா</line>
         <line>திறுகப் பொதியன்மி னின்றொடு நாளைக்</line>
         <line>குறுக வருமரோ கூற்று.</line>
      </lg>
      <urai>எண்ணிப் பார்க்காமல் நிதியம் மாயாதவை என்று எண்ணி பொதித்து வைக்காதீர். இன்றோ நாளையோ கூற்று வரும் என்பதை உணர்ந்துகொள்ளுங்கள்</urai>
      <rank>271</rank>
      <title>பொருண்மொழிக் காஞ்சி</title>
      <lg>
         <line>எரிந்தி லங்கு சடைமுடி முனிவர்</line>
         <line>புரிந்து கண்ட பொருண்மொழிந் தன்று.</line>
      </lg>
      <urai>தவம் புரிந்து சடைமுடியுடன் திகழும் முனிவர் தவத்தில் கண்ட பொருள் முடிவை எடுத்துரைத்தல்</urai>
      <lg>
         <line>ஆய பெருமை யவிர்சடையோ ராய்ந்துணர்ந்த</line>
         <line>பாய நெறிமேற் படர்ந்தொடுங்கித் – தீய</line>
         <line>இருளொடு வைகா திடம்படு ஞாலத்</line>
         <line>தருளொடு வைகி யகல்.</line>
      </lg>
      <urai>பெருமைஐ மிக்க அவிர்சடை முனிவர் ஆராய்ந்து கண்டறிந்து சொன்ன நெறியைப் பின்பற்றிச் செல்லுங்கள்.</urai>
      <urai>அறியாமை என்னும் இருளோடு வாழாதீர்</urai>
      <urai>அருளோடு வாழுங்கள்</urai>
      <rank>272</rank>
      <title>புலவரேத்தும் புத்தேணாடு</title>
      <lg>
         <line>நுழைபுலம் படர்ந்த நோயறு காட்சி</line>
         <line>விழைபுலங் கடந்தோர் வீடுரைத் தன்று.</line>
      </lg>
      <urai>ஆசையை கடந்தவர் நுண்ணறிவால் கண்ட விடுபேறு பற்றிக் கூறுவது</urai>
      <lg>
         <line>பொய்யில் புலவர் புரிந்துறையு மேலுலகம்</line>
         <line>ஐயமொன் றின்றி யறிந்துரைப்பின் – வெய்ய</line>
         <line>பகலின் றிரவின்று பற்றின்று துற்றின்</line>
         <line>றிகலின் றிளிவரவு மின்று.</line>
      </lg>
      <urai>மேலுலகம் பற்றிப் பொய்யில் புலவர்கள் கூறியுள்ளனர்</urai>
      <urai>ஐயம் கொள்ளாமல் அறிந்துகொண்டு அதனைச் சொல்லுங்கள்</urai>
      <urai>அங்குப் பகல்-இரவு இல்லை</urai>
      <urai>ஆசை இல்லை</urai>
      <urai>உணவு உண்ணவேண்டியது இல்லை</urai>
      <urai>போட்டியோ ஏளனமோ இல்லை</urai>
      <rank>273</rank>
      <title>முதுகாஞ்சி</title>
      <lg>
         <line>தலைவரும் பொருளைத் தக்காங் குணர்த்தி</line>
         <line>நிலைநிலை யாமை நெறிப்பட வுரைத்தன்று.</line>
      </lg>
      <urai>எதிர் விளைவுகளைத் தக்கவாறு எடுத்துரைத்து நிலையாமையை வலியுறுத்தல்</urai>
      <lg>
         <line>இளமை நிலைதளர மூப்போ டிறைஞ்சி</line>
         <line>உளமை யுணரா தொடுங்கி – வளமை</line>
         <line>வியப்போவ லில்லா வியலிடத்து வெஃகா</line>
         <line>துயப்போக லெண்ணி னுறும்.</line>
      </lg>
      <urai>இளமை நிலை தளரும்</urai>
      <urai>பூப்பு வரும்</urai>
      <urai>உள்ளம் நினைவுகள் ஒடுங்கி மறதி வரும்</urai>
      <urai>வளமை இல்லாமல் போகும்</urai>
      <urai>ஆசை எண்ணம் குறையும்</urai>
      <rank>274</rank>
      <title>காடு வாழ்த்து</title>
      <lg>
         <line>பல்லவர்க் கிரங்கும் பாடிமிழ் நெய்தல்</line>
         <line>கல்லென வொலிக்குங் காடுவாழ்த் தின்று.</line>
      </lg>
      <urai>இறந்தவர் மீது இரக்கம் கொண்டு பாடும் நெய்ம் பாட்டு கேட்கும் சுடுகாட்டை வாழ்த்துவது</urai>
      <lg>
         <line>முன்புறந் தான்காணு மிவ்வுலகை யிவ்வுலகில்</line>
         <line>தன்புறங் கண்டறிவார் தாமில்லை – அன்பின்</line>
         <line>அழுதார்க ணீர்விடுத்த வாறாடிக் கூகை</line>
         <line>கழுதார்ந் திரவழங்குங் காடு.</line>
      </lg>
      <urai>சுடுகாடு செல்லாதவர் யாரும் இல்லை</urai>
      <urai>அழுவர்</urai>
      <urai>கண்ணீர் ஆற்றில் குளிப்பர்</urai>
      <urai>கூகை, பேய் ஆகியவை இரவெல்லாம் அங்கு நடமாடிக்கொண்டிருக்கும்</urai>
      <Chapter_Title>முல்லைப் பொதுவியற்பால</Chapter_Title>
      <cUttiram>13</cUttiram>
      <lg>
         <line>சீர்சான் முல்லையொடு ஆர்முல்லை யென்றா</line>
         <line>தேர்முல் லையொடு நாண்முல்லை யென்றா</line>
         <line>இல்லான் முல்லையொடு பகட்டுமுல்லை என்றா</line>
         <line>பான்முல்லையொடு கற்புமுல்லை யென்றாங்</line>
         <line>கிருநான் முல்லையும் பொதுவியற் பால.</line>
      </lg>
      <ol>
         <li>சீர்சான் முல்லை</li>
         <li>ஆர்முல்லை</li>
         <li>தேர்முல்லை</li>
         <li>நாண்முல்லை</li>
         <li>இல்லான் முல்லை</li>
         <li>பகட்டுமுல்லை</li>
         <li>பால்முல்லை</li>
         <li>கற்புமுல்லை</li>
      </ol>
      <p>என்றாங்கு இருநான் முல்லையும் பொதுவியற் பால.</p>
      <rank>275</rank>
      <title>முல்லை</title>
      <lg>
         <line>தடவரை மார்பன் றன்னமர் காதல்</line>
         <line>மடவரற் புணர்ந்த மகிழ்ச்சிநிலை யுரைத்தன்று.</line>
      </lg>
      <urai>மலைமார்பன் தான் விரும்பிய பெண்ணைப் புணரும் மகிழ்ச்சியைக் கூறுதல்</urai>
      <lg>
         <line>ஊதை யுளர வொசிந்து மணங்கமழும்</line>
         <line>கோதைபோன் முல்லைக் கொடிமருங்குற் – பேதை</line>
         <line>குவைஇ யிணைந்த குவிமுலை பாதம்</line>
         <line>கவைஇக் கவலை யிலம்.</line>
      </lg>
      <urai>வாடைக் காற்றில் ஆடி</urai>
      <urai>மணம் கமழும் முல்லைக்கொடி போன்ற இடையினைக் கொண்ட</urai>
      <urai>இணைமுலைகளையும்</urai>
      <urai>அவள் ஊடும்போது அவள் அடிகளையும் தழுவிக்கொண்டு</urai>
      <urai>கவலை இல்லாமல் இருக்கிறேன்</urai>
      <rank>276</rank>
      <title>கார்முல்லை</title>
      <lg>
         <line>அருந்திறற் கட்டூ ரவர்வா ராமுன்</line>
         <line>கருங்கடன் முகந்து கார்வந் தன்று.</line>
      </lg>
      <urai>போர்ப்பாசறை கட்டூருக்கு வராமுன் கார்காலம் வந்தது பற்றிக் கூறுவது</urai>
      <lg>
         <line>புனையும் பொலம்படைப் பொங்குளைமான் றிண்டேர்</line>
         <line>துனையுந் துணைபடைத் துன்னார் – முனையுள்</line>
         <line>அடன்முகந்த தானை யவர்வாரா முன்னம்</line>
         <line>கடன்முகந்து வந்தன்று கார்.</line>
      </lg>
      <urai>அரசன் தேர் படையுடன் போர்ப்பாசறைக்கே வருவரற்கு முன் கார்காலம் வந்துவிட்டது</urai>
      <rank>277</rank>
      <title>தேர்முல்லை</title>
      <lg>
         <line>உருத்தெழு மன்ன ரொன்னார் தந்நிலை</line>
         <line>திருத்திய காதலர் தேர்வர வுரைத்தன்று.</line>
      </lg>
      <urai>பகைவரை வென்ற காதலரின் தேர் வருவது பற்றிக் கூறுதல்</urai>
      <lg>
         <line>தீர்ந்து வணங்கித் திறையளப்பத் தெம்முனையுள்</line>
         <line>ஊர்ந்துநங் கேள்வ ருழைவந்தார் – சார்ந்து</line>
         <line>பரிகோட்ட மின்றிப் பதவார்ந் துகளும்</line>
         <line>திரிகோட்ட மாவிரியத் தேர்.</line>
      </lg>
      <urai>பகைவர் வணங்கித் திறை தந்தனர்</urai>
      <urai>எனவே என் கேள்வர் தேர் வந்தது</urai>
      <urai>புல் மேயும் குதிரை பூட்டிய தேர் வந்தது</urai>
      <rank>278</rank>
      <title>நாண்முல்லை</title>
      <lg>
         <line>செறுநர் நாணச் சேயிழை யரிவை</line>
         <line>வறுமனை வைகித் தற்காத் தன்று.</line>
      </lg>
      <urai>கணவர் போருக்குச் சென்ற பின்னர் மனைவி தன் மனையில் தன்னைக் காத்துக்கொண்டு வாழ்ந்தாள்</urai>
      <lg>
         <line>கொய்தார மார்பிற் கொழுநன் றணந்தபின்</line>
         <line>பெய்வளை யாட்குப் பிறிதில்லை – வெய்ய</line>
         <line>வளிமறையு மின்றி வழக்கொழியா வாயில்</line>
         <line>நளிமனைக்கு நற்றுணை நாண்.</line>
      </lg>
      <urai>கொழுநன் பிரிந்து சென்றான்</urai>
      <urai>மனைவிக்கு வேறு துணை இல்லை</urai>
      <urai>வாயிலுக்கு வந்து நாணத்துடன் நின்றாள்</urai>
      <rank>279</rank>
      <title>இல்லாண் முல்லை</title>
      <lg>
         <line>கழுமிய காதற் கணவனைப் பழிச்சி</line>
         <line>இழுமென் சீர்த்தி யின்மலி புரைத்தன்று.</line>
      </lg>
      <urai>போருக்குச் சென்ற கணவனை வாழ்த்திக்கொண்டு மனைவி இல்லத்தில் காத்திருத்தல்</urai>
      <lg>
         <line>கல்லெனீர் வேலிக் கணவன் கழல்வாழ்த்தி</line>
         <line>ஒல்லும் வகையால் விருந்தோம்பிச் – செல்லுந்தம்</line>
         <line>இற்செல்வ மன்றி யிரந்தவர்க் கீகல்லாப்</line>
         <line>புற்செல்வம் பூவா புகழ்.</line>
      </lg>
      <urai>அமைதி நிறைந்த இல்லத்தில் கணவனை வாழ்த்திக்கொண்டு</urai>
      <urai>பொருந்தும் வகையான் விருந்தினரை ஓம்பிக்கொண்டு</urai>
      <urai>இரந்தவர்களுக்கு இருக்கும் செல்வம் அன்றி ஈட்டிவரும் செல்வம் ஈவதற்கு இல்லலாமல்</urai>
      <urai>புல்லிய செல்வத்தைப் புகழ்ப்பூவாக மாற்றிக்கொண்டிருந்தாள்</urai>
      <rank>280</rank>
      <title>பகட்டு முல்லை</title>
      <lg>
         <line>வயன்மிகு சிறப்பின் வருத்தமு நோன்மையும்</line>
         <line>வியன்மனைக் கிழவனைப் பகட்டோடு பொரீஇயன்று.</line>
      </lg>
      <urai>மனைவி தன் கணவனை உழும் பகட்டோடு ஒப்பிட்டுப் புகழ்தல்</urai>
      <lg>
         <line>உய்த்தல் பொறுத்த லொழிவின் றொழிவயலுள்</line>
         <line>எய்த்த லறியா திடையின்றி – வைத்த</line>
         <line>படுநுகம் பூண்ட பகட்டொடு மானும்</line>
         <line>நெடுமொழி யெங்கணவ னேர்.</line>
      </lg>
      <urai>வயலில் நுகத்தில் பூட்டிய எருது போல் பாடுபட்டுக் கொண்டிருக்கிறான்</urai>
      <rank>281</rank>
      <title>பான்முல்லை</title>
      <lg>
         <line>அரிபா யுண்க ணாயிழைப் புணர்ந்தோன்</line>
         <line>பரிவக லுள்ளமொடு பால்வாழ்த் தின்று.</line>
      </lg>
      <urai>மனைவியிடம் இன்பம் காண்பவன் அவளைத் தனக்கு அளித்த பாலை (விதியை) வாழ்த்துதல்</urai>
      <lg>
         <line>திங்கள் விளங்குந் திகழ்ந்திலங்கு பேரொளி</line>
         <line>அங்கண் விசும்பி னகத்துறைக – செங்கட்</line>
         <line>குயிலனைய தேமொழிக் கூரெயிற்றுச் செவ்வாய்ப்</line>
         <line>பயில்வளையை நல்கிய பால்.</line>
      </lg>
      <urai>செங்கண்</urai>
      <urai>குயிலணைய தேமொழி</urai>
      <urai>கூரெயிற்றுச் செவ்வாய்</urai>
      <urai>கொண்டவளை எனக்கு அளித்த பால்</urai>
      <urai>விசும்பில் விளங்கும் முழுநிலா போன்று இனிது</urai>
      <rank>282</rank>
      <title>கற்பு முல்லை</title>
      <lg>
         <line>பொன்றிகழ் சுணங்கிற் பூங்க ணரிவை</line>
         <line>நன்றறி கொழுநனை நலமிகுத் தன்று.</line>
      </lg>
      <urai>மனைவி கணவனை நன்கு பேணுதல்</urai>
      <lg>
         <line>நெய்கொ ணிணந்தூ நிறைய வமைத்திட்ட</line>
         <line>குய்கொ ளடிசில் பிறர் நுகர்க – வைகலும்</line>
         <line>அங்குழைக் கீரை யடகு மிசையுனும்</line>
         <line>எங்கணவ னல்க லினிது.</line>
      </lg>
      <urai>நெய் வழியும் புலவு</urai>
      <urai>தாளித்த உணவுவகை</urai>
      <urai>கீரை</urai>
      <urai>ஆகியவற்றைச் சமைத்து தன் கணவனைப் பேணினாள்</urai>
      <rank>283</rank>
      <title>இதுவுமது</title>
      <lg>
         <line>மேவருங் கணவன் றணப்பத் தன்வயின்</line>
         <line>காவல கூறினு மத்துறை யாகும்.</line>
      </lg>
      <urai>கணவன் பிரிந்திருக்கும்போது மனைவி தன்னைப் பாதுகாத்துக்கொண்டிருத்தலைக் கூறினும் இந்தத் துறை ஆகும்.</urai>
      <lg>
         <line>மௌவல் விரியுமணங்கமழ் மான்மாலைத்</line>
         <line>தையல் முதுகுரம்பைத் தான்றமியள் – செவ்வன்</line>
         <line>இறைகாக்கு மிவ்வுலகி னிற்பிறந்த நல்லாள்</line>
         <line>நிறைகாப்ப வைகு நிறை.</line>
      </lg>
      <urai>மௌவல் மலர் விரியும் மயக்கும் மாலைப் பொழுதில்</urai>
      <urai>தனிமையில் பழங்கூரைக் குடிசையில் இருக்கும் மனைவி</urai>
      <urai>அரசன் பாதுகாப்போடு</urai>
      <urai>தன் நிறையுடைமையைக் காத்துக்கொண்டிருக்கிறாள்</urai>
      <rank>284</rank>
      <title>இதுவுமது</title>
      <lg>
         <line>திருவளர நன்னக ரடைந்த கொழுநன்</line>
         <line>பெருவள மேத்தினு மத்துறை யாகும்.</line>
      </lg>
      <urai>பெருஞ்செல்வத்துடன் கணவன் இல்லம் திரும்பியதைக் கூறுதலும் இந்தத் துறை.</urai>
      <lg>
         <line>ஊழிதோ றூழி தொழப்பட் டுலைவின்றி</line>
         <line>ஆழிசூழ் வையத் தகமலிய – வாழி</line>
         <line>கருவரை மார்பினெங் காதல னல்க</line>
         <line>வருவிருந் தோம்பும் வளம்.</line>
      </lg>
      <urai>ஊழூழி காலமாக</urai>
      <urai>உலகம் போற்றும்படியாக</urai>
      <urai>என் காதலன் எனக்கு நல்கிய செல்வ வளத்தைக் கொண்டு</urai>
      <urai>மனைவி வரும் விருந்தினர்களைப் பேணுகிறாள்.</urai>
      <p>பத்தாவது பொதுவியற்படலம் முற்றிற்று.</p>
   </Result>
</wiki_Treatment>
