<?xml version="1.0" encoding="UTF-8"?>
<wiki_Treatment>
   <Script_Info__latest-to-oldest>file:/C:/JLC/XML_tests/tEvArattiraTTu%20(indien_113)/process_wikimUlam_expanded.xslt</Script_Info__latest-to-oldest>
   <Original-File_Info>file:/C:/JLC/XML_tests/PPVM/PPVM_11a.xml</Original-File_Info>
   <Downloaded_as_epub_and_adapted_from>https://ta.wikisource.org/wiki/புறப்பொருள்_வெண்பாமாலை/கைக்கிளைப்_படலம்</Downloaded_as_epub_and_adapted_from>
   <Short_URL>https://ta.wikisource.org/s/9e3a</Short_URL>
   <Result>
      <p>பதினொன்றாவது</p>
      <Chapter_Title>ஆண்பாற் கூற்று</Chapter_Title>
      <cUttiram>14</cUttiram>
      <lg>
         <line>காட்சி யையந் துணிவே யுட்கோள்</line>
         <line>பயந்தோர்ப் பழிச்ச னலம்பா ராட்டல்</line>
         <line>நயப்புற் றிரங்கல் புணரா விரக்கம்</line>
         <line>வெளிப்பட விரத்த லெனவிவ் வொன்பதும்</line>
         <line>ஆண்பாற் கூற்றுக் கைக்கிளை யாகும்.</line>
      </lg>
      <ol>
         <li>காட்சி</li>
         <li>ஐயம்</li>
         <li>துணிவு</li>
         <li>உட்கோள்</li>
         <li>பயந்தோர்ப் பழிச்சல்</li>
         <li>நலம் பாராட்டல்</li>
         <li>நயப்புற்றிரங்கல்</li>
         <li>புணரா விரக்கம்</li>
         <li>வெளிப்பட இரத்தல்</li>
      </ol>
      <p>என இவ் ஒன்பதும் ஆண்பால் கூற்றுக் கைக்கிளை யாகும்.</p>
      <rank>285</rank>
      <title>காட்சி</title>
      <lg>
         <line>சுரும்பிவர் பூம்பொழிற் சுடர்வேற் காளை</line>
         <line>கருந்தடங் கண்ணியைக் கண்டுநயந் தன்று.</line>
      </lg>
      <urai>சோலையில் வேலேந்திய காளை</urai>
      <urai>கருந்தடங் கண் கொண்டவளைக் கண்டு விரும்புதல்</urai>
      <lg>
         <line>கருந்தடங்கண் வண்டாகச் செவ்வாய் தளிரா</line>
         <line>அரும்பிவர் மென்முலை தொத்தாப் – பெரும்பணைத்தோட்</line>
         <line>பெண்டகைப் பொலிந்த பூங்கொடி</line>
         <line>கண்டேங் காண்டலுங் களித்தவெங் கண்ணே.</line>
      </lg>
      <urai>அவளுக்கு இருக்கும்</urai>
      <urai>கண் வண்டு</urai>
      <urai>வாய் தளிர்</urai>
      <urai>முலை பூங்கொத்து</urai>
      <urai>தோள் பணைமூங்கில்</urai>
      <urai>இப்படிப்பட்டவளை கண்டதும் என் கண்கள் களிப்புற்றன</urai>
      <rank>286</rank>
      <title>ஐயம்</title>
      <lg>
         <line>கன்னவி றோளான் கண்டபி னவளை</line>
         <line>இன்னளென் றுணரா னையமுற் றன்று.</line>
      </lg>
      <urai>அவன் அவளைக் கண்டு இன்னாள் என்று தெரியாமல் ஐயமுற்றது.</urai>
      <lg>
         <line>தாமரைமேல் வைகிய தையல்தொ றாழ்தளிரிற்</line>
         <line>காமருவும் வானோர்கள் காதலிகொல் – தேமொழி</line>
         <line>மையம ருண்கண் மடந்தைகண்</line>
         <line>ஐய மொழியா தாழுமென் னெஞ்சே.</line>
      </lg>
      <urai>தாமரை மேல் இருக்கும் தையலோ</urai>
      <urai>வானவர் காதலியோ</urai>
      <urai>கண்ணில் மை பூசும் மண்மகளோ</urai>
      <urai>யார் என்று தெளிவு பெறாமல் என் நெஞ்சம் ஐயம் கொள்கிறது.</urai>
      <rank>287</rank>
      <title>துணிவு</title>
      <lg>
         <line>மாநிலத் தியலு மாத ராமெனத்</line>
         <line>தூமலர்க் கோதையைத் துணிந்துரைத் தன்று.</line>
      </lg>
      <urai>இந்த உலகில் வாழும் பெண்தான் என மூடிவுக்கு வருதல்</urai>
      <lg>
         <line>திருநுதல் வேரரும்புந் தேங்கோதை வாடும்</line>
         <line>இருநிலஞ் சேவடியுந் தோயும் – அரிபரந்த</line>
         <line>போகித ழுண்கணு மிமைக்கும்</line>
         <line>ஆகு மற்றிவ் ளகலிடத் தணங்கே.</line>
      </lg>
      <urai>இவள் நெற்றி வேர்க்கிறது.</urai>
      <urai>இவள் மாலை வாடியிருக்கிறது.</urai>
      <urai>கால்கள் நிலத்தில் நிற்கின்றன.</urai>
      <urai>கண்கள் இமைக்கின்றன.</urai>
      <urai>ஆதலால் இவள் மண்ணுலகில் வாழும் பெண்தான்.</urai>
      <rank>288</rank>
      <title>உட்கோள்</title>
      <lg>
         <line>இணரார் கோதையென் னெஞ்சத் திருந்தும்</line>
         <line>உணரா ளென்னையென வுட்கொண் டன்று.</line>
      </lg>
      <urai>உள்ளத்தில் இருக்கும் அவள் என்னை உணரவில்லையே எனல்</urai>
      <lg>
         <line>கவ்வை பெருகக் கரந்தென் மனத்திருந்தும்</line>
         <line>செவ்வாய்ப் பெருந்தோட் டிருநுதலாள் – அவ்வாயில்</line>
         <line>அஞ்சொன் மாரிபெய் தவியாள்</line>
         <line>நெஞ்சம் பொத்தி நிறைசுடு நெருப்பே.</line>
      </lg>
      <urai>ஊரார் என்னைத் தூற்றுமாறு என் உள்ளத்தில் இருக்கும் அவள்</urai>
      <urai>என்னிடம் இனிமையாகப் பேசி என் நெஞ்சைச் சுடும் தீயை அவிக்கவில்லையே</urai>
      <rank>289</rank>
      <title>பயந்தோர்ப் பழிச்சல்</title>
      <lg>
         <line>இவட்பயந் தெடுத்தோர் வாழியர் நெடிதென</line>
         <line>அவட்பயந் தோரை யானாது புகழ்ந்தன்று.</line>
      </lg>
      <urai>இவளை இவ்விடத்தில் சேர்த்தவரும், இவளை பெற்றவரும் வாழ்க என்று தலைவன் வாழ்த்துதல்</urai>
      <lg>
         <line>கல்லருவி யாடிக் கருங்களிறு காரதிரும்</line>
         <line>மல்லலஞ் சாரன் மயிலன்ன – சில்வளைப்</line>
         <line>பலவொலி கூந்தலைப் பயந்தோர்</line>
         <line>நிலவரை மலிய நீடுவா ழியரே.</line>
      </lg>
      <urai>களிறு முழங்கும் மலைச்சாரலில் காணப்படும் சில்வளைக் கூந்தலாளைப் பெற்றவர் நீடு வாழ்க.</urai>
      <rank>290</rank>
      <title>நலம் பாராட்டல்</title>
      <lg>
         <line>அழிபட ரெவ்வங் கூர வாயிழை</line>
         <line>பழிதீர் நன்னலம் பாராட் டின்று.</line>
      </lg>
      <urai>தன் மனத்துன்பம் தீர கண்ட ஆயிழையின் நலத்தைப் பாராட்டுதல்</urai>
      <lg>
         <line>அம்மென் கிளவி கிளிபயில் வாயிழை</line>
         <line>கொம்மை வரிமுலை கோங்கரும்ப – இம்மலை</line>
         <line>நறும்பூஞ் சார லாங்கண்</line>
         <line>குறுஞ்சுனை மலர்ந்தன தடம்பெருங் கண்ணே.</line>
      </lg>
      <urai>கிளி போல் பெசும் இவள் முலை கோங்கம்பூ அரும்பு போல் உள்ளது.</urai>
      <urai>இவள் கண் சுனையில் பூக்கின்றன.</urai>
      <rank>291</rank>
      <title>நயப்புற்றிரங்கல்</title>
      <lg>
         <line>கொய்தழை யல்குல் கூட்டம் வேண்டி</line>
         <line>எய்துத லருமையி னிறப்பப் புகழ்ந்தன்று.</line>
      </lg>
      <urai>அவள் அல்குல் உறவை விழும்பியவன் அவளை அளவு கடந்து புகழ்தல்</urai>
      <lg>
         <line>பெருமட நோக்கிற் சிறுநுதற் செவ்வாய்க்</line>
         <line>கருமழைக்கண் வெண்முறுவற் பேதை – திருமுலை</line>
         <line>புல்லும் பொறியி லேனுழை</line>
         <line>நில்லா தோடுமென் னிறையி னெஞ்சே.</line>
      </lg>
      <urai>பெருகிய மடமை</urai>
      <urai>சிறிய நெற்றி</urai>
      <urai>சிவந்த வாய்</urai>
      <urai>கருத்த கண்</urai>
      <urai>வெளுத்த புன்னகை</urai>
      <urai>பேதமைத் தன்மை</urai>
      <urai>கொண்ட இவளது முலையைப் புல்லும் வாய்ப்பு எனக்கு இல்லை</urai>
      <urai>என்றாலும் என் நெஞ்சம் என் நிறைவுடைமைக்குக் கட்டுப்பபடாமல் ஓடுகிறது.</urai>
      <rank>292</rank>
      <title>புணரா இரக்கம்</title>
      <lg>
         <line>உணரா வெவ்வம் பெருக வொளியிழைப்</line>
         <line>புணரா விரக்கமொடு புலம்புதர வைகின்று.</line>
      </lg>
      <urai>உணரமுடியாத மன உளைச்சலை ஒளியிழை தருதலால் அவளைப் புணரமுடியாமல் அவன் புலம்புதல்</urai>
      <lg>
         <line>இணரா நறுங்கோதை யெல்வளையாள் கூட்டம்</line>
         <line>புணராமற் பூச றரவும் – உணராது</line>
         <line>தண்டா விழுப்படர் நலியவும்</line>
         <line>உண்டா லென்னுயி ரோம்புதற் கரிதே.</line>
      </lg>
      <urai>பூங்கோதை எல்வளையாள் என்னிடம் பூசல் செய்துகொண்டு என்னை விரும்பாமல் என்னைத் துன்புறுத்துவதால் என் உயிரே போய்விடும் போல் இருக்கிறது.</urai>
      <rank>293</rank>
      <title>வெளிப்பட இரத்தல்</title>
      <lg>
         <line>அந்தழை யல்கு லணிநலம் புணரா</line>
         <line>வெந்துயர் வெளிப்பட விரந்தன்று.</line>
      </lg>
      <urai>அவள் அல்குல் உறவைத் தராததால் அதனைத் தரும்படி வெளிப்படையாகவே கேட்டல்</urai>
      <lg>
         <line>உரவொலி முந்நீ ருலாய்நிமிர்ந் தன்ன</line>
         <line>கரவருங் காமங் கன்றற – இரவெதிர</line>
         <line>முள்ளெயி றிலங்கு முகிழ்நகை</line>
         <line>வெள்வளை நல்காள் விடுமென் னுயிரே.</line>
      </lg>
      <urai>என் காமம் கடல்போல் பெருகுகிறது.</urai>
      <urai>சிரிக்கும் சேயிழையே!</urai>
      <urai>நீ உன்னைத் தராவிட்டால் என் உயிர் போய்விடும்</urai>
      <urai>அவன் சொல்கிறான்</urai>
      <p>ஆண்பாற்கூற்றுக் கைக்கிளை முற்றிற்று</p>
      <Chapter_Title>பெண்பாற் கூற்று</Chapter_Title>
      <cUttiram>15</cUttiram>
      <lg>
         <line>காண்ட னயத்த லுட்கோண் மெலிதல்</line>
         <line>மெலிவொடு வைகல் காண்டல் வலித்தல்</line>
         <line>பகன்முனி வுரைத்த லிரவுநீடு பருவரல்</line>
         <line>கனவி னரற்ற னெஞ்சொடு மெலிதல்</line>
         <line>பெண்பாற் கூற்றுக் கைக்கிளை யாகும்.</line>
      </lg>
      <ol>
         <li>காண்டல்</li>
         <li>நயத்தல்</li>
         <li>உட்கோள்</li>
         <li>மெலிதல்</li>
         <li>மெலிவொடு வைகல்</li>
         <li>காண்டல் வலித்தல்</li>
         <li>பகல் முனிவு உரைத்தல்</li>
         <li>இரவுநீடு பருவரல்</li>
         <li>கனவில் அரற்றல்</li>
         <li>நெஞ்சொடு மெலிதல்</li>
      </ol>
      <p>ஆகியவை பெண்பாற் கூற்றுக் கைக்கிளை யாகும்.</p>
      <rank>294</rank>
      <title>காண்டல்</title>
      <lg>
         <line>தேம்பாய் தெரியல் விடலையைத் திருநுதல்</line>
         <line>காம்பேர் தோளி கண்டு சோர்ந் தன்று.</line>
      </lg>
      <urai>காளையின் கட்டழகைக் காரிகை கண்டு மனம் சோர்தல்</urai>
      <lg>
         <line>கடைநின்று காம நலியக் கலங்கி</line>
         <line>இடைநின்ற வூரலர் தூற்றப் – படைநின்ற</line>
         <line>எற்கண் டிலனந் நெடுந்தகை</line>
         <line>தற்கண் டனென்யான் கண்ட வாறே.</line>
      </lg>
      <urai>காமம் என்னைத் துன்புறுத்துகின்றது.</urai>
      <urai>ஊரார் அலர் தூற்றுகின்றனர்</urai>
      <urai>அந்த நெடுந்தகை என்னைக் கண்டுகொள்ளவில்லை.</urai>
      <urai>நானோ அவனை என் மனத்தில் வைத்துக்கொண்டிருக்கிறேன்</urai>
      <urai>இவ்வாறு அவள் கலங்குகிறாள்</urai>
      <rank>295</rank>
      <title>நயத்தல்</title>
      <lg>
         <line>கன்னவி றிணிதோட் காளையைக் கண்ட</line>
         <line>நன்னுத லரிவை நயப்புர்த் தன்று.</line>
      </lg>
      <urai>திணிதோளனைக் கண்டபோது அவள் நெஞ்சில் நப்பாசை ஊர்ந்தது.</urai>
      <lg>
         <line>கன்னவி றோளானைக் காண்டலுங் கார்க்குவளை</line>
         <line>அன்னவென் கண்ணுக் கமுதமாம் – என்னை</line>
         <line>மலைமலிந் தன்ன மார்பம்</line>
         <line>முலைமலிந் தூழூழ் முயங்குங் காலே.</line>
      </lg>
      <urai>அவன் தோள் எனக்கு அமுதம் போல் தோன்றுகிறது.</urai>
      <urai>அவன் மார்பு என் முலையைத் தழுவினால் அந்த அமுதத்தைப் பெறலாம்</urai>
      <urai>அவள் நினைவு இவ்வாறு ஓடுகிறது.</urai>
      <rank>296</rank>
      <title>உட்கோள்</title>
      <lg>
         <line>வண்டமர் குஞ்சி மைந்தனை நயந்த</line>
         <line>ஒண்டொடி யரிவை யுட்கொண் டன்று.</line>
      </lg>
      <urai>கண்ணில் கண்ட மைந்தனை காரிகை தன் மனத்தில் மணாளனாக வைத்துக்கொண்டது</urai>
      <lg>
         <line>உள்ள முருக வொளிவளையுங் கைநில்லா</line>
         <line>கள்ளவிழ் தாரானுங் கைக்கணையான் – எள்ளிச்</line>
         <line>சிறுபுன் மாலை தலைவரின்</line>
         <line>உறு துய ரவலத் துயலோ வரிதே.</line>
      </lg>
      <urai>அவள் உள்ளம் உருகிற்று. அவளது கைவளையல்கள் நழுவின. மாலை வேளை. அவளுக்கு இருப்பு கொள்ளவில்லை</urai>
      <rank>297</rank>
      <title>மெலிதல்</title>
      <lg>
         <line>ஒன்றார் கூறு முறுபழி நாணி</line>
         <line>மென்றோ ளரிவை மெலிவொடு வைகின்று.</line>
      </lg>
      <urai>அவனோடு உடலுறவு கொண்டால் தனக்குப் பழி நேருமே என்று உள்ளம் மெலிதல்</urai>
      <lg>
         <line>குரும்பை வரிமுலைமேற் கோல நெடுங்கண்</line>
         <line>அரும்பிய வெண்முத் துகுப்பத் – கரும்புடைத்தோள்</line>
         <line>காதல்செய் காமங் கன்றற</line>
         <line>ஏதி லான்றஃ கிழந்தனெ னெழிலே.</line>
      </lg>
      <urai>அவள் கண்ணீர் முத்துக்கள் அவள் முலைமேல் துளித்தன. தோள்களில் திணவெடுக்கும் காம மிகுதியால் அவள் அழகு அவளிடம் இல்லை.</urai>
      <rank>298</rank>
      <title>மெலிவொடு வைகல்</title>
      <lg>
         <line>மணிவளை நெகிழ மாநலந் தொலைய</line>
         <line>அணியிழை மெலிவி னாற்றல்கூ றின்று.</line>
      </lg>
      <urai>வளையல் நழுவ, நலம் தொலைய, அவள் மெலிவதைக் கூறுதல்</urai>
      <lg>
         <line>பிறைபுரை வாணுதல் பீரரும்ப மென்றோள்</line>
         <line>இறைபுனை யெல்வளை யேக – நிறைபுனையா</line>
         <line>யாம நெடுங்கட் னீந்துவேன்</line>
         <line>காம வொள்ளெரி கனன்றகஞ் சுடுமே.</line>
      </lg>
      <urai>பிறை போன்ற நெற்றியிலும், தோளிலும் பீர்க்கம்பூ போன்ற பசலை பூக்க, கையில் வளையல் கழல, காமத்தீ சுட, தன் நிறையுடைமையால் இரவெல்லாம் நீந்திக்கொண்டிருந்தாள்.</urai>
      <rank>299</rank>
      <title>காண்டல் வலித்தல்</title>
      <lg>
         <line>மைவரை நாடனை மடந்தை பின்னரும்</line>
         <line>கைவளை சோரக் காண்டல் வலித்தன்று.</line>
      </lg>
      <urai>அவனை மீண்டும் காண அவள் விரும்புதலைக் கூறுவது</urai>
      <lg>
         <line>வேட்டவை யெய்தி விழைவொழிதல் பொய்போலும்</line>
         <line>மீட்டு மிடைமணிப் பூணானைக் – காட்டென்று</line>
         <line>மாமை பொன்னிறம் பசப்பத்</line>
         <line>தூமலர் நெடுங்கண் டுயிறுறந் தனவே.</line>
      </lg>
      <urai>விரும்பியதை அடைதல் பொய் போலும் என்று எண்ணிக்கொண்டு, தன் மேனியின் பொன்னிறம் மாறிப் பசலை பூப்ப, அவனைப் காட்டு தெய்வத்தை வேண்டிக்கொண்டு, அவள் கண்கள் இரவெல்லாம் உறங்காமல் கிடந்தன.</urai>
      <rank>300</rank>
      <title>பகன்முனிவுரைத்தல்</title>
      <lg>
         <line>புரிவளை நெகிழப் புலம்பொடு நின்றோள்</line>
         <line>பருவர லுள்ள மொடு பகன்முனி வுரைத்தன்று.</line>
      </lg>
      <urai>தனிமையில் இருக்கும் பெண் காதலனை எண்ணி வருந்தி பகல் காலத்தையும் வெறுத்துக் கூறுதல்</urai>
      <lg>
         <line>தன்க ணளியவாய் நின்றேற்க்குத் தார்விடலை</line>
         <line>வன்கண்ண னல்கா னெனவாடும் – என்கண்</line>
         <line>இடரினும் பெரிதா லெவ்வம்</line>
         <line>படரினும் பெரிதாற் பாவியிப் பகலே.</line>
      </lg>
      <urai>அளியேனாய் நிற்கும் எனக்கு என் தார்விடலை நல்கவில்லை. அதனால் என் துன்பம் பெரிது. அவனை நினைப்பதைக் காட்டிலும் பெரிது.</urai>
      <rank>301</rank>
      <title>இரவுநீடு பருவரல்</title>
      <lg>
         <line>புலம்பொடு வைகும் பூங்குழை கங்குற்</line>
         <line>கலங்கினேன் பெரிதெனக் கசிந்துரைத் தன்று.</line>
      </lg>
      <urai>தனிமையில் இருக்கும் பூங்குழை இலவிலும் கலங்கிக் எசிந்து உருகுதலைக் கூறுவது.</urai>
      <lg>
         <line>பெண்மே னலிவுபிழையென்னாய் பேதுறீஇ</line>
         <line>விண்மே லியங்கு மதிவிலக்கி – மண்மேல்</line>
         <line>நினக்கே செய்பகை யெவன்கொல்</line>
         <line>எனக்கே நெடியை வாழிய ரிரவே.</line>
      </lg>
      <urai>நிலவுடன் தோன்றும் இராப் பொழுதே! என்னைப் பெண் என்றும் பாராமல் துன்புறுத்துகிறாய். உனக்கு நான் பிழை செய்தேன். எதற்காக விடியாமல் நீண்டுகொண்டே இருக்கிறாய்.</urai>
      <rank>302</rank>
      <title>கனவின் அரற்றல்</title>
      <lg>
         <line>ஒண்டொடி மடந்தை யுருகெழு கங்குலிற்</line>
         <line>கண்டவன் கரப்பக் கனவி னரற்றின்று.</line>
      </lg>
      <urai>காதலனைக் கனவில் கண்டவள் பிதற்றுதல்</urai>
      <lg>
         <line>அயர்வொடு நின்றே னரும்படர் நோய் தீர</line>
         <line>நயம்வரும் பள்ளிமே னல்கிக் – கயவா</line>
         <line>நனவிடைத் தமியேன் வைகக்</line>
         <line>கனவிடைத் தோன்றிக் கரத்தனீ கொடிதே.</line>
      </lg>
      <urai>பகலெல்லாம் வருத்திய உன் நினைவை மறப்பதற்காக இரவில் படுத்து உறங்கினேன். பகலில் தனித்து இருந்த நீ இரவில் என் கனவில் தோன்றி என்னுடன் இருந்துவிட்டு விழித்ததும் வருத்துகிறாயே.</urai>
      <rank>303</rank>
      <title>இதுவுமது</title>
      <lg>
         <line>பெய்வளை யவனொடு பேணிய கங்குல்</line>
         <line>உய்குவன் வரினென வுரைப்பினு மதுவே.</line>
      </lg>
      <urai>இரவுக் கனவில் வந்தவன் பகலில் வந்தால் என்னைப்பற்றிச் சொல்லுவேன் என்று மனைவி கூறல்.</urai>
      <lg>
         <line>தோடவிழ்தார் யானுந் தொடர வவனுமென்</line>
         <line>பாடகச் சீரடியின் மேற்பணிய – நாடகமா</line>
         <line>வைகிய கங்கு றலைவரின்</line>
         <line>உய்குவெ னுலகத் தளியேன் யானே.</line>
      </lg>
      <urai>இரவில் வந்த கனவில் என் ஊடலைத் தணிக்க என் காலடியில் அவன் கிடந்தான். நனவில் இது வெறும் நாடகம் போல் ஆயிற்று.</urai>
      <rank>304</rank>
      <title>நெஞ்சொடு மெலிதல்</title>
      <lg>
         <line>அஞ்சொல் வஞ்சி யல்லிருட் செலீஇய</line>
         <line>நெஞ்சொடு புகன்ற நிலையுரைத் தன்று.</line>
      </lg>
      <urai>இரவில் அவன் இருப்பிடம் செல்ல அவள் நினைத்தல்</urai>
      <lg>
         <line>மல்லாடு தோளா னளியவாய் மாலிருட்கண்</line>
         <line>செல்லா மொழிக செலவென்பாய் – நில்லாய்</line>
         <line>புனையிழை யிழந்த பூசல்</line>
         <line>நினையினு நினைதியோ வாழியென் னெஞ்சே.</line>
      </lg>
      <urai>நெஞ்சே! அவனைக் காண இரவில் செல்லலாம் என்று நினைக்கிறாய். பகலெல்லாம் அவனை நினைத்து அவனிடம் சண்டையிட்டுக்கொண்டிருந்தாயே. அதனை மறந்துவிட்டாயா</urai>
      <rank>305</rank>
      <title>இதுவுமது</title>
      <lg>
         <line>வரிவளை நெகிழ்த்தோன் முன்செல வலித்தேன்</line>
         <line>அரிவைய ரறிகென வுரைப்பினு மதுவே.</line>
      </lg>
      <urai>அவனிடம் நானே செல்லப்போகிறேன் என்று மற்றப் பெண்களிடம் அவள் கூறல்</urai>
      <lg>
         <line>நல்வளை யேக நலந்தொலைவு காட்டிய</line>
         <line>செல்லல் வலித்தேனச் செம்மன்முன் – பில்லாத</line>
         <line>வம்ப வுரையொடு மயங்கிய</line>
         <line>அம்பற் பெண்டிரு மறைகவெம் மலரே.</line>
      </lg>
      <urai>நான் மேனிநலம் கெட்டுக் கிடப்பதை அவனுக்குக் காட்ட அவன் முன் செல்லப் போகிறேன். வம்பு பேசும் பெண்களே! என்னைப் பற்றி எது வேண்டுமானாலும் சொல்லி விருப்பம் போல் தூற்றுங்கள்.</urai>
      <p>பதினொன்றாவது கைக்கிளைப்படலம் முற்றிற்று.</p>
   </Result>
</wiki_Treatment>
